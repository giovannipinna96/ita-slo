================================================================================
EDINOST
Glasilo političnega društva "Edinost" za Primorsko.
================================================================================

41. številka.                    Trst, v četrtek 20. februvarija 1902.                    Tečaj XXVII

================================================================================

"Edinost"
izhaja enkrat na dan, razen nedelj v ponedeljek, ob 6. uri zvečer.

Naročna zenska:
za celo leto . . . . . . . . 24 kron
za pol leta . . . . . . . . 12 "
za četrt leta . . . . . . . 7 kron
za 1 mesec . . . . . . . . 2 kron

Telefon štv. 576.

Izdajatelj in odgovorni urednik: Fran Godnik

Lastnik koncercij lista "Edinost"
Natisnila tiskarna koncercija lista "Edinost" v Trst

================================================================================

V edinosti je moč!

================================================================================

Oglasi
se računajo po vrstah v petitu. Za večkratno naročilo s primernim popustom.
Poslana, osmrtnice in javne zahvale domači oglasi itd. se računajo po pogodbi.

Vsi dopisi naj se pošiljajo uredništvu.
Nefrankovani dopisi se ne sprejemajo.
Rokopisi se ne vračajo.

Naročnino, reklamacije in oglase sprejema upravništvo. Naročnino in oglase
je plačevati loco Trst.

Uredništvo in tiskarna se nahajata v ulici Carintia štv. 12. Upravništvo, in
sprejemanje inseratov v ulici Molin piccolo štv. 3, II. nadstr.

================================================================================

Tržaški dogodki

so seveda še v ospredju vsega zanimanja. V parlamentu se vrše viharne debate, a tudi širša javnost je obrnila svojo pozornost sem doli proti Adriji kakor že dolgo ne. O dogodkih samih, kakor so se vršili te dni, gredo toliko opisi kolikor sodbe zelo navskriž. Tu imaš nešteto varijacij in verzij o vsakem posamičnem činu. To je deloma naravna, logična posledica situvacije med dogodki, deloma pa je posledica — politične tendencije, oziroma strankarskega stališča.

Naravna je za to, ker o takih prilikah, ko je vse navskriž, ko vse pritiska, se gnete in peha, ni možno človeku pregledati skupne slike, ker je vsakdo, kakor zagvozda zabit v gotovo gručo ljudij. Pogled mu je omejen na bližnjo okolico, da ne vidi dalje. Vsakdo gleda le tisti del prizora, na katerem sodelujejo tisti ljudje, med katerimi stoji in se giblje, kakor da je zapet med nje. Vsakdo more opazovati dogodek le od svoje in le od ene strani. O demonstracijah v takih velikih dimenzijah, v kakoršnjih so se vršili tržaški dogodki, ni možno posamičniku v nešteti množici, da bi prejemal celotne, skupne utise in da bi imel celotno sliko o vsem kompleksu dogodka. Umevno je torej, kako je to, da bi težko našli dva človeka, ki sta sodelovala na demonstracijah ali izgredih in da bi imela povsem kongruentno sliko o tem ali onem većem prizoru. O tem smo se ravno mi — vršeči svojo novinarsko dolžnost — mogli vsaki hip prepričavati.

Dva človeka, dobra znanca naša, sta (recimo) sodelovala na enem in istem odlomku te zadnje velike tržaške tragedije. Oba sta poštenjaka, oba zaslužujeta vso vero, glede obeh se nam vidi izključeno, da bi vedoma govorila neresnico. Oba sta bila na istem mestu, le da sta stala kakih 50—60 korakov eden od drugega. A glejte: njiju trditve niso bile v soglasju v marsičem, v marsičem pa so si bile celo nasprotne in neredko se nam je dogodilo te dni, da sta se dva taka očevidca, mesto da bi nam pojasnjevala sliko, začela — kregati med seboj. Ta je prisegal, da je bilo tako, drugi se je zaklinjal z istim globokim prepričanjem, da ni bilo tako, ampak drugače! In neredko so nas ljudje, ki so prišli, da bi nas informirali, le spravili v zadrego, ker je bilo težko pogoditi resnico. In potem treba poštevati še razburjeno fantazijo kakor činitelja, ki poseza vmes. Zdelo se nam je umestno, da konstatujemo to, da bodo videli čitatelji, da se nimalo ni čuditi, ako dva človeka o istem burnem dogodku ne poročata povsem isto in da je naravno, ako ljudje — kakor n. pr. poslanci na Dunaju in tuji novinarji —, ki se morajo opirati na sporočila druzih, imajo toli različne slike o žalostnih dogodkih v Trstu. Očevidci niso bili in so sami zajemali iz drugih in — in sicer iz vzrokov, ki smo jih razložili gori — ne skozi in skozi in absolutno zanesljivih virov. Kraj vsega tega pa obstoji neutajljiv fakt, da so govorili mnogo resnice. Pa naj so njihove izpovedbe tudi netočne v tem ali onem: oni vrše svoje pravo in svojo dolžnost! Gospod ministerski predsednik je obljubil najstrožjo preiskavo in kazen onim, ki so kaj zakrivili. Prav. Resnost dogodkov zahteva to absolutno. In ravno zato, ker vsi hočemo, da pride vsa resnica na dan in za njo tudi pravica, je potrebno, da poslanci in novine govore, da potem po seštevanju in odštevanju navedenih dejstev dobimo — resnico! Debata, ki se je vršila v parlamentu, je bila torej koristna in potrebna. In dobro je bilo, da je tudi nekoliko gromelo. Nevihta čisti zrak. Naj ga sčisti tudi v Trstu!

Jedni pa se nam gabijo — hinavci! In to so italijanski poslanci!! Tudi to svojo sodbo hočemo utemeljiti pozneje.

Za danes zaključujemo z nastopno izjavo o tržaških dogodkih in o diskuziji, ki jim sedaj sledi: mnogo se je grešilo z ene strani in s tem zakrivilo pretresljivo tragedijo; mnogo so se potem zlorabljali dogodki v nečiste namene, mnogokaj se hoče sedaj od ene strani potajiti in marsikaj se z druge strani pretiruje. Zato je želeti najnujnejo: da pride resnica, iz katere naj bi izišlo — ali za tiste, ki so grešili, — odpilimo-rovnavnajo politiko, to je: zvezo z Italijo. To je sicer pripoznanje, ki pripoznava že staro notorično resnico; ali potrebno je vendar, da je zabeležimo tu. V prvo je s tem pripoznano, da je res, kar trdimo mi, da je namre naš primorski zistem pod pritiskom vnanje politike in da radi Italije, te tradicijonalne nasprotnice naši monarhiji, morajo primorski Slovani, zvesti podaniki te monarhije, trpeti v stanju politične in narodne podrejenosti ter v — kulturelnem pomanjkanju. V drugo pa je po izjavi v »Reichswehr« možno soditi, koliko je bila vredna izjava kancelarja Bulowa v državnem zboru Nemškem, da namre trozveza ne nalaga svojim udeležnicam prav nikakih obvez glede na lastne notranje odnošaje. To je res eklatanten slučaj. Vlada avstrijska je uverjena — ali opravičeno ali ne, to je za sedaj drugo vprašanje — da so imeli tudi izdajalski elementi roko v tržaških dogodkih; ona ve, da so ti elementi izrabili dogodke proti avstrijski državi! Povedati pa si ne upa tega iz ozirov na trozvezo, oziroma na svojo zvezo z Italijo! Zakaj si ne upa?! Menda jedino zato, ker ve, da bi bila zamera v Italiji, ako bi te elemente prijela za grlo! Torej? Kaj sledi iz tega? Na dlani je. Ti elementi so v zvezah z Italijo in so nje ljubljenci! A vlada avstrijska mora dobro vedeti to, ker sicer ne bi se bala zamere v Italiji!! Boji se je in si v tem strahu ne upa govoriti, kar jej pravi prepričanje! Iz teh dejstev se nam kaže plastično, kako nas naša sedanja vnanja politika uklepa v zavisnost od naših — zaveznic! Da-li taka politika odgovarja dostojanstvu monarhije, razumevanju, saznavanju svojih lastnih koristi ter resnici, da je vsaka država dolžna v prvi vrsti ozirati se na svoje lastne državljane?!

Čitatelj, saj si prav lahko sam odgovoriš na ta vprašanja.


================================================================================

Politični pregled.

V Trstu, 20. feb. 1902.

Politične refleksije tržaških dogodkov. »Reichswehr« piše: »En pouk treba vsakako crpiti iz tržaških dogodkov. Leto in dan smo že o opetovanih povodih, a čisto osamljeni med dunajskim novinstvom, prihajali z zahtevo, Avstrija naj bi vendar v Trstu napravila red in naj bi vendar enkrat nehala z nesrečnim pripuščevanjem irredentizmu. Bili smo vpijoči v puščavi. Namestniki v Primorju so prihajali in odhajali, a sistem pa je ostajal vedno isti.

Ali je res moralo priti do tega, da si je irredentizem upal priti s puntom! Naj se ne govori toliko o anarhističnih elementih, na katerih račun naj bi se izključno pisali tržaški dogodki. Morda so res tudi ti elementi imeli roko v igri, ali naši stari znanci, gospodje irredentovci, so bili prav gotovo tudi na tej partiji. Ugotovljeno je, da so izgredi začeli še le tedaj, ko je bilo toliko kolikor gotovo, da bo zahtevam kurilcev ustreženo. In kaj je storil tržaški občinski svet? Mej najhujo vihro je storil sklepe za protest na vladi proti postopanju vojaštva in policije in v to, da se žrtve pokopljejo na občinske stroške. Celo od strani, ki je občinskim oblastnikom jako prijazna, se izjavlja, da so ti sklepi izdatno vspodbudili razjarjeno množico. Ali pa bi bil mestni svet res tako postopal, če bi bil prepričan, da so le anarhisti uprizorili ta poskus vstaje?! Pa ne da bi isti imel namen, da bi si nadeval anarhistični značaj? In irredentističnega? Tudi tega ne bi hoteli trditi brez pridržka. Ali to jedno je gotovo: občinski svet tržaški je že večkrat dokazal, da noče čutiti dobro avstrijski! Mnogoštevilni eksaltadi, desperadosi in irredentisti, ki jih ima mesto v sebi, niso v zadnji vrsti ravno zato postali predrzni. Tem ljudem treba enkrat temeljito posvetiti. Morda se sedaj odpro oči marsikomu o kroničnem zlu, na katerem trpi Trst že tako dolgo.«

Končno moramo zabeležiti konstatacijo v »Reichswehr«, da je gospod Körber, govore o tržaških razmerah, bolj namigaval, nego pa kazal na krivce, a to iz obzirov na vnanje politiko, to je: zvezo z Italijo.

--------------------------------------------------------------------------------

Državni zbor. — Gospodska zbornica je vsprejela včeraj v vseh čitanjih brez razprave zakonski načrt glede kontingenta novincev ter po daljši razpravi, katere so se udeležili minister baron Giovanelli, grof Ledebur, knez Auersperg, grof Kottulinsky, grof Kuefstein ter načrt glede poljedelskih zadrug, istotako v vseh čitanjih, ter je slednji rešila še zakonske načrte glede po trtni uši uničenih vinogradov ter glede olajšanja pristojbin za izposojila dežel in avtonomnih korporacij.

— Zbornica poslancev. — Zbornica poslancev je v včerajšnji seji nespremenjeno vsprejela v vseh čitanjih vladno predlogo glede bosanskih železnic in je pričela drugo čitanje proračuna. Ko je glavni poročevalec dr. Kathrein priporočal vsprejem odsekovih predlogov, se je razprava pretrgala.

Prihodnja seja je bila naznanjena za danes.

Papež Lev XIII. slavi danes 25-letnico papeštva. »Slov. Centrum« v parlamentu na Dunaju je poslal tem povodom deputacijo k papeževemu nunciju na Dunaju. Hrvatski sabor pa je včeraj vsprejel nujni predlog, naj zbornica papežu častita povodom jubileja!

Lev XIII. je eden največih in najprosvetljenejih duhov, kar jih je sedelo na stolici sv. Petra. Pred njim se klanja ves svet brez razlike veroizpovedanju. — Kakor ga časti in proslavlja ves katoliški svet, takoj mu tudi protestant poklada tribut spoštovanja in občudovanja. Za nas pa je Lev XIII. »velik« tudi po svoji naklonjenosti do Slovanov. O tej ljubezni do nas dokazujejo čini: slavna enciklika »Grande munus«, počeščenje sv. Cirila in Metodija, vspostavljenje katoliške slovanske cerkve na podlagi rimsko-slovanskega obreda v škofijah Senj in Krk, njegova ljubezen do slov. unijatske cerkve, zavod sv. Jeronima v Rimu oživljeno šolsko središče za vse dežele hrvatskega naroda.

Iz srbske skupčine. Odgovarjaje na neko tozadevno interpelacijo, izjavil je ministerski predsednik Vuić, da je res, da se je, nekaj časa sem zapričel popolnoma organiziran časniški boj proti srbski državi in proti dinastiji Obrenovič, kar se dogaja vselej, čim se srbske razmere začenjejo obračati na boljše. Gotov del inozemskega časopisja da je prevzet neprijateljskim duhom nasproti balkanskim Slovanom, ker se boji panslavizma. Ta del časopisja da ima seveda interes na tem, da srbske razmere kaže v slabi luči, ker na ta način upajo da uničijo zaupanje v politični in neodvisni razvoj slovanskih balkanskih držav.

Ta časnikarski boj pa je podpiran tudi od takozvanih pretendentov in nekaterih nezadovoljnih Srbov, ki so nastanjeni na Dunaju in ki so, žalibog, bili svoječasno srbski ministri. Slednji je Vuić obžaloval radi tega tudi srbsko opozicijo, katera da se svojimi napadi na vlado daje sovražnikom Srbije dovolj hvaležnega materijala: hot se svojimi napadi zadeti vlado, zadeva le državo samo. (Tu je opozicija protestirala.)

V dokaz te zadnje trditve je min. preds. omenil govor, katerega je pred kratkim govoril poslanec Živkovič na nekem shodu, v katerem govoru je na nedopusten način žalil stvari in osebe, ki morajo biti svete vsakemu Srbu, poprej jedenkrat pa je isti Živkovič navdušeno pozdravljal celo eventuelno intervencijo tujih vlasti. Vuić je potem, zaključuje svoj govor, omenjal, da je srbska vlada storila vse mogoče, da se ti napadi na Srbijo kolikor mogoče omejijo, kar se je, posebno od strani avstrijskega časopisja, tudi doseglo v precejšnji meri.

Interpelant je ministrov odgovor vzel na znanje ter je predlagal resolucijo, ki obsoja nedostojne napade nekega dela inozemskega časopisja na Srbijo, obsoja proti patrijotične napade posl. Živkovića ter zagotovlja kralja in kraljevsko hišo zvestobe in spoštovanja srbskega naroda. Po dolgi razpravi bila je ta resolucija vsprejeta.

Minister za notranje stvari, Štefanovič, je odgovarjal na neko interpelacijo glede protidinastične proklamacije pretendenta kneza Karagjorgjevića. Priznal je, da se je teh tiskovin (skrivoma) mnogo zaneslo v Srbijo, a da so se ukrenile najstrožje odredbe, da se je preprečilo razširjanje istih.


--------------------------------------------------------------------------------

Govora laških poslancev Hortisa in Bartolija o dogodkih v Trstu. Kakor smo omenili že včeraj, govorila sta v včerajšnji seji poslanske zbornice, v razpravi, ki se je bavila z dogodki v Trstu, tudi laška poslanca Hortis in Bartoli.

Posl. Hortis je trdil, da se je vlada v spotu med kurjači in Lloydom postavila na stran Lloyda, kateremu je dala na razpolago vojaške kurjače in dovolila, da sme vzeti v svojo službo kurjače, ki so se podvrgli le površni skušnji. Nadalje je potem pripovedoval, da so redarji z golimi sabljami napadli manifestante. Izgrede da so uprizorili gotovi sloji, katerih se je svoječasno tudi policija posluževala, da so isti nadlegovali mirne meščane. Govornik je na to prečital sledečo izjavo, podpisano od petih Tržačanov: »Mi podpisani smo bili na trgu Verdi (pred občinskim gledališčem), ko so se spustili streli, in smo vedno in ob katerisibodi priliki pripravljeni pričati in dokazati, da onih 8 vojakov, ki so tamkaj stali pod poveljstvom jednega podčastnika, ni bilo najmanje izzivanih, jednostavno iz tega razloga, ker je bil ta trg skoro popolnoma prazen in ker se je vsa demonstracija vršila na borznem ter na velikem trgu. Na Verdijevem trgu je bilo le kakih 60—80 oseb, ki so bile raztresene po trgu in se mirno pogovarjale. Večina teh oseb so bili mirni meščani, ki so prišli tja zato, da niso prišli pomešani med razgrajače. Nenadejano je bilo čuti v oddalji strele in takoj zatem začel je tudi oddelek na gledališkem trgu streljati na te mirne osebe. Dovolj je, ako povemo, da smo bili oddaljeni le kakih 10 korakov, in da je od 60 oseb padlo takoj 8 njih. Ta salva je bila spuščena brez vsakega vzroka in popolnoma nepričakovano. »Ako podpisane priče ne bi zadostovale, navesti jih moremo še deset ali dvanajst.«

Govornik je potem trdil, da na nesrečah v Trstu sta kriva Lloyd in vlada, katera da sta storila pravi zločin na tržaškem mestu in na humaniteti. Dalje, da je infamno, ako se v obrambo osebnih interesov veleva streljati ljudstvu, ki je v vojaški obleki, na neoboroženo ljudstvo. Puškam pridružila so se še vešala ter da ne ostaja druge tolažbe, nego upanje, da bo izjemno stanje kmalu odpravljeno. Izjemno stanje, je trdil govornik, se je proglasilo iz političnih motivov, kar dokazuje tudi to, da so se listom zamašila usta, da ne morejo kritizirati postopanja vlade.

Posl. Bartoli pa je v svojem govoru močno ekstemporiral in je govoril o vsem drugem ve nego o štrajku in žalostnih njegovih posledicah. Govoril je o »zatiranju« Italijanov, o nemških srednjih šolah v Trstu, o zahtevani laški univerzi, o nedobrohotnosti vlade v gospodarskem obziru itd. itd.; kar je povedal o štrajku samem in o dogodkih v Trstu, je bilo le drugo pokvaljeno izdanje onega, kar je že vsem znano, in ni vredno, da bi s tem mučili naše čitatelje.

Parlamentarni odsek, ki ima preiskovati dogodke v Trstu. V ta odsek so bili včeraj izvoljeni sledeči poslanci: grof Pálffy, grof Wolkenstein, dr. Dyk, dr. Heller, Kratochvíl, Skala, vit. Apolinar Jaworski, vit. David Abrahamowicz, dr. Dyk, vit. Starzynski, pl. Henzel, dr. Gregorčič, dr. Derschatta, dr. Erler, Kaiser, dr. Locker, dr. Ellenbogen, Lupul, vit. Bazilij Jaworski, vit. Berke, Zazvorka, dr. Susteršič, Špinčič, dr. Götz, dr. Schucker, dr. Gross, Alvin Hanich, Stein, Hortis, Basevi, Congr, dr. Pattai, dr. Fuchs, baron Schuegel, baron Ludwigstorff, pl. Skene, dr. Datum.

Po zvršetku zbornične seje se je ta odsek sesel v posebno sejo, v kateri se je konstituiral. Predsednikom je bil izvoljen pl. Skene, poročevalcem dr. Fuchs, podpredsednikom Basevi in tajnikoma Hortis in Schwegel.

Predsednik Skene se je zahvalil na izvolitvi ter je izjavil, da je vlada, po njegovem menenju, imela prav, da je proglasila v Trstu izjemno stanje ter preprečila tako veče nesreče. To izjemno stanje da jako mučno upliva na tržaško prebivalstvo in da je položaj zelo resen, vsled česar mora odsek delovati najpridnejše, da bo izjemno stanje možno odpraviti, čim se členi odseka, na podlagi preštudiranja materijala, katerega jim predloži vlada, prepričajo, da izjemno stanje ni več potrebno. Predsednik je pozval člene odseka, naj redno zahajajo v seje, da ne bodo iste, radi prešiblega števila udeležencev, nesklepčne, in da odsek čim prej izvrši svojo nalogo.

Jutri bo imel odsek svojo drugo sejo, v kateri zapričine meritorno razpravo.

--------------------------------------------------------------------------------

Štrajk in nemiri na Spanjskem.

Ker smo itak notri v času štrajkov in izjemnega stanja bo naše čitatelje gotovo zanimalo, ako jih nekoliko seznanimo tudi se štrajki in nemiri na Spanjskem, ki pa daleč presegajo to, kar smo te dni mogli videti v nasem mestu.

Kakor poročajo iz Madrida, predložil je včeraj senatu zakonski načrt, za odpravo ustavnih pravic v Barceloni, kakor tudi tozadevni sklep poslanske zbornice. Senat je izvoli poseben odsek, ki se ima baviti s tem vprašanjem.

Nujnost predloga je bila vsprejeta in je bil za današnji dan določen pričetek debate. V mestu Badaloni se kar ponavljajo žalostni prizori. Te dni so štrajkovci hoteli zaustaviti tramwayski promet. Posredovalo je orožništvo in vojaštvo, ki je rabilo orožje. Jedna oseba je bila o tem ubita in tri so bile ranjene. Generalni štrajk se nadaljuje.

V Barceloni korakajo vojaške patrulje po ulicah ter morajo tu pa tam posezati po orožju, da razganjajo navstale gruče ljudi; v mestu vlada pomanjkanje kruha in mesa. Na cesti Gran Via so streljali toliko od strani vojaštva, kolikor od strani štrajkujočih. Univerza in šole so zaprte. Člene ženskega štavskega društva so zaprli. Vsled ran, katere sta dobila od štrajkovcev, umrla sta neki orožniški častnik in jeden podjetnik. Neki mladenič je 14 krat ustrelil iz samokreda na vojake. Laški anarhist Avguštin Veri je bil ranjen na glavi. V Sabadellu, Manresi in Tarassi se vznemirjenje množi. V San Martino des Provensalsa so streljali na vojake iz oken. Množica je na ulicah napravila barikade, na kar je vojaštvo z bajoneti prepodilo množico. V Vadaloni so demonstranti skušali spraviti s tira vozove poulične železnice. Iz oken so streljali na konjike. Več oseb je bilo aretiranih in nekaj ranjenih. V Sabadellu morali so redovniki preoblečeni zbežati pred razdraženo množico, ki je zažgala samostan. Med izgredniki je tudi več inozemskih anarhistov.


================================================================================

Tržaške vesti.

Izjemno stanje. Po mestu se širi gogorica in tudi neki laški list je danes pisal, da je izjemno stanje že odpravljeno. Ker se nam je ta vest takoj dozdevala neverjetna, informirali smo se o tem na pristojnem mestu ter doznali, da je ta vest popolnoma neosnovana ter da izjemno stanje in nagla sodba obstojita še nadalje. Radi cenzure listov se je zgodila mala sprememba. Kakor smo bili že objavili, so se te dni listi mogli predložiti cenzuri le dvakrat na dan in sicer ali ob peti uri zjutraj, ali pa v 3. uri popoludne. Listi so morali čakati potem 3 ure, predno so mogli iziti, t. j. do 8. ure zjutraj oziroma do 6. ure zvečer. Sedaj pa je smeti liste predložiti na cenzuro ob vsakem času. Čakati pa morajo potem še vedno tri ure, predno se izdajajo.

Vedno smešni. Grožnja je običajno sredstvo politikastrom italijanske narodnosti v Primorju. V grožnjah so res veliki!! In koliko (ne smemo zapisati tiste običajne nelepe fraze) srečo imajo pri tem. Da-si mora vedeti že ves svet, da so italijanske grožnje sicer silno bobneče, in imajo to dobro, da navadno ostajajo le grožnje, ker se ne izvajajo, vendar dosezajo ž njimi vsikdar, kar hočejo.

Da so italijanske grožnje res grom brez strele, za to imamo baš sedaj eklatanten izgled. Koliko dni je še temu, ko so grozili: da je v italijanskem klubu skrajno ogorčenje in da hočejo zapričeti najstrožjo opozicijo proti vladi in v ta namen da hočejo nekateri sedanji poslanci položiti svoje mandate, da napravijo mesta radikalnejim, brezobzirnejim življem.

Tako so gromele grožnje še pred nekoliko dnevi. Predvčerajšnjim je bila v parlamentu na Dunaju tržaška nevihta. Najlepša prilika torej, da bi gromu groženj sledile tudi laške strele doli na glave vladnih mož. I seveda bi moralo biti tako, ako italijanski politikastri ne bi bili ravno — italijanski politikastri!!

A ker so . . . . no, čujte! Predstavitelj tiste nesrečne vlade, ki baje Italijane grozno preganja, je menda grof Goëss. Proti njemu so izlasti socijalnodemokratični poslanci naperili vse svoje baterije. Poleg zahteve, da se odpravita izjemno stanje in nagla sodba, je stavil poslanec Ellenbogen še zahtevo, naj se namestnik tržaški odstavi! Ali si je možno misliti lepše prilike za Italijane, da se temeljito maščujejo nad njim, ki je predstavitelj vlade, ki jih baje tako grozno proganja?! Človeku se zdi kar izključeno, da bi toli bojeviti junaki, kakor se kažejo naši Italijani, ne porabili take krasne prilike! Tako misliš morda ti čitatelj... Eno figo!! To so junaki le tedaj, kadar groze, ali ko bi trebalo tudi izvajati, pa se skrivajo za cele barikade raznih »če bi«, »ali«, »vendar« itd...!

Tu moramo — mimogrede — popraviti našo predvčerajšno telefonsko vest z Dunaja. Mi smo nekoliko slabo umeli našega poročevalca. Isti nam je povedal po telefonu, da niti Italijani niso za zahtevo Ellenbogenovo, naj se namestnik tržaški suspendira. Mi smo umeli, da so sploh in proti vsemu predlogu rečenega socialističnega poslanca. Ali v glavnem je naša vest govorila resnico. Proti nujnosti predloga, da se odpravita izjemno stanje in nagla sodba, vendar niso mogli glasovati, ker so vedeli, da bi v tem slučaju v Trstu navstal grozen vihar proti njim. Nota bene: Glasovali so samo za nujnost! In še tega koraka svojega so se tako prestrašili, da »Piccolo« danes kar hiti pripovedovati, kako bi bili glasovali, ako bi bila nujnost Ellenbogenovega predloga vsprejeta! Glejte jih junake: z oštnim namenom, da bi vladni možje vzeli to na znanje, zatrja današnji »Piccolo« slovesno, da bi bili pač glasovali za odpravo izjemnih naredeb in nagle sodbe, ne pa za odstavljenje grofa Goëssa!!

Torej taki so: vlada jih grozno proganja, zato jej grome, prisezajo grozno maščevanje, a ko je prišla prilika, da bi jej res mogli dati pljusko, kar hite izjavljati, da niti mislijo ne na to, da bi tej vladi storili kaj žalega.

Ali niso smešni?!

Tudi Nemcem so slovesno napovedovali ljuto maščevanje, ker so jih glede Pazina tako nelepo nasamarili in opeharili . . . Ali napovedbi vojne je kmalu sledila pomirljiva klavzula, da maščevanje bi prišlo še le potem, ako, . . . ako Nemci ne dajo jamstvo, da v bodoče ne opeharijo več Italijanov. Ker pa so obljube kakor znano, take v ceno kakor lešniki pri branjevki, ni dvoma, da bodo Italijani dalje poljubljali šibo, ki jih je tako nelepo — prevarila in osmešila.

So pa smešni in ostanejo smešni!

Proti Slovencem! Prejeli smo: Kakor ste že pisali tudi Vi in kakor mislijo vsi normalni ljudje, tako mislim tudi jaz o sobotnih demonstracijah. Začetek prolivanja krvi so provzročili oni ničvredni elementi, ki so se namenoma pomešali mej ogromne delavske množice; nadaljevanje — osobito sobotno — je pa imelo že irredentistiški značaj! Ne men se za »porchi di ščavi«, ki so leteli na borznem trgu vojaštvu v obraz, in ne men se za one, ki so na stari mitnici sipali z gornjimi irredentistiškimi psovkami: imamo dokaz za našo trditev v tem, da se je na več mestih skušalo peti ono soglasno in za Slovence skrajno izzivajočo »Kella patria de Rosnetti« (!!!), kar se pa ni posrečilo — ker je bilo mej množicami preveč Slovencev in tudi treznih in pametnih laških delavcev, ki so protestirali proti proračunjenim izzivanjem camorre!!!

Imamo tudi dokazov o tem, da najzagrizenejši Lahoni govore: Najprej odpravimo vojake, potem pridejo na vrsto — ščavi!!! — Mi smo o zadnjih demonstracijah trpeli največjo zgubo s tem, da so posamični, ki so šli pomagat ve le opazovat divjanje organizirane družali in s tem smo dokazali, da nismo strasljivci! Ako pa pride čas, ko se bo odločevalo o naši usodi, morejo biti lahoni overjeni, da nas vdobe na svojem mestu!

Mi nismo tu nikaki »ščavi« in tudi ne trpimo, da nas kak privandrani polentar (pa bilo tudi le v pesmi!) izzivlje in ponižuje!


V spomin. Odbor pevskega društva »Kolo« je sklenil podariti moški podružnici sv. Cirila in Metodija 15 kron mesto venca na grob pokojnega odbornika svojega, gosp. Frana Boneta.

Isti je sklenil tudi razobesiti sliko pokojnikovo v pevski dvorani. V znak sožalja je odbor — storivši ta sklep — vstal s sedežev in vskliknol pokojniku: Slava! Pevci so pa — ker ni bilo možno pokojnemu sopevcu izkazati druge časti — zapeli v pevski dvorani in pred pokojnikovo sliko »Blagor mu, ki se spočije« in »Nad zvezdami« — vskliknivši ob zvršetku trikratni »Slava!«

Zahvala. Rodbina Bone se najprisrčneje zahvaljuje vsem onim blagim dušam, ki so na vse možne in ganljive načine kazali svojo žalost ob veletragični smrti nje dragega člena Antona Boneta. Zlasti pa se zahvaljuje vrlim »Kolašem« in vsem onim, ki so v počeščenje spomina pokojnikovega kaj darovali v narodne namene.

Darovi za »Narodni dom«. Svetojakobski delavci v spomin zmage 2 K in 52 stot. Mesto venca pok. Bonetu prijatelji 31 K in 14 stot. Žagar Bogomir v spomin Boneta 1 K. Mika daruje »dobljene in za zgubljene kamenčke« 10 K. — Na veselici »Hajdriha« na Prošeku se je nabralo 6 K in 80 stot.

Na svatbeni dan g. Jarneja Švarče in gospice Justine Velikonja je novoporočenka nabrala med svati in prijatelji 7 K in 40 stot. ob zvokih oddelka pevskega zbora Bratovščine sv. Cirila in Metodija v krčmi gospoda Miloša Pahorja, ulica Giuliani št. 29.

Drobne vesti. — Ferruccio, ki psuje redarje. Včeraj zjutraj so odvedli v zapor težaka Ferruccioja V., ker je v svobodni luki psoval in žalil redarje.

Oko v nevarnosti. 17-letnemu kleparju Petru Metuliju, stanujočemu v ulici Bergamasco št. 6, je včeraj zjutraj odletelo kos železa proti desnemu očesu in ga močno ranilo. Najhitro pomoč je dobil ranjeni na zdravniški postaji, pozneje so ga odvedli v bolnišnico.

Ni »ratalo«. Neki policijski redar, ki je včeraj popoludne patruliral v svobodni luki, je iznenadil 28-letnega brezposelnega delavca Dragotina P. v isti hip, ko je le ta rezal neko vrečo z namenom, da si prisvoji kolikor le mogoče — kave, ki je bila v isti vreči. Redar je moža prijel in ga odvedel v zapore.

Dražbe premičnin. V petek, dne 21. februvarija ob 10. uri predpoludne se bodo vsled oaredbe tuk. c. kr. okrajnega sodišča za civilne stvari vršile sledeče dražbe premičnin: Greta 274 in Barkovlje 404, hišna oprava in kamen; ulica S. Nicolò 20, hišna oprava, obuvala in oprema v zalogi; Korzo 7, oprema v zalogi in manifakturno blago; ulica del Lloyd 2, hišna oprava; ulica Stadion 5, hišna oprava; javna skladišča, stroji; ulica Ponziana 537, hišna oprava.

Vremenski vestnik. Včeraj: toplomer ob 7. uri zjutraj 7°.0 ob 2. uri popoludne 11°.5 C. — Tlekomer ob 7. uri zjutraj 759.3 — Danes plima ob 8.22 predp. in ob 9.18 pop.; oseka ob 2.47 predpoludne in ob 2.47 popoludne.

================================================================================

Vesti iz ostale Primorske.

X Na čigavem ozemlju je Gorica! V državnozborskem proračunskem odseku je stavil poslanec dr. Rizzi resolucijo, naj bi vlada v Gorici ustanovila italijanske gimnazijske paralelne razrede, katera resolucija je bila, poleg one, da se ustanove v Gorici tudi slovenske paralelke, katero je stavil poslanec Povše, tudi vsprejeta. Sobotni »Corriere Friulano«, baveči se v uvodnem članku s to zadevo, je tako milostljiv, da priznava Slovencem pravico, zahtevati od vlade tudi srednješolske zavode z učnim jezikom v materinščini. Le kraj in mesto, kje da naj bi se ti zavodi ustanovili, mu delata preglavico. »Corriere Friulano« pravi, da privošča Slovencem popolnoma učne zavode v slovenskem učnem jeziku, a da je pa odločno proti temu, da bi se ustanovili ti zavodi v Gorici, v mestu namreč, ki po njegovem mnenju leži v italijanskem ozemlju. Zaradi tega pa dekretira on sam kraje, v katerih naj bi se ustanovili taki učni zavodi, in sicer pravi, da v Ajdovščini ali pa v Tolminu.

Tu vidimo torej približno isto igro z Gorico, kakoršnjo tirajo istrski Lahi s Pazinom. Kakor je Pazin središče istrskim Hrvatom in edini kraj, kjer ima hrvatska srednja šola pogoje za vspešen razvoj, tako je Gorica goriškim Slovencem že po naravi odkazano središče, kjer se steka njihovo gospodarsko gibanje in kjer edino se morejo združevati njihova kulturna stremljenja. Gorica leži na slovenski ozemlji! Ta fakt obstoji in bo obstal vzlic dejstvu, da je nezmiselna politika avstrijskih vlad nadvladje v Gorici izročila laski — kliki. Nerodnosti vlad morejo marsikaj, morejo ustvarjati fikcije, morejo ovirati, morejo potajevati, morejo za daljšo ali krajšo dobo predstavljati dozdevnosti za resnico, ali enega ne morejo: uničiti, kar je ustvarila narava in o čemer hoče narava, da obstoji.

Gorico reklamirajo le irristi in politikastri za Furlanijo, Furlanija pa je ne reklamira! Noben Furlan, če mu ni politiški šovinizem zmedel pojmovanja in razuma, ne vidi v Gorici svojega centra. Furlani imajo svoje centre. A mnogokateri dogodek iz najnovejših časov, krize, ki se pojavljajo v italijanskem taboru na Goriškem, pričajo, kako so se Furlani bolj in bolj jeli zavedati, da koristi njihovih centrov niso identični s koristmi Gorice. Izlasti občutijo to Furlani, odkar se je zgradila železnica v Červinjan. Celo Trst jim je bolj pri rokah, nego pa Gorica. Nesramnost je torej to, pretep z dejstvi in z naziranjem ljudstva samega, ako se trdi, da je Gorica na laških tleh in ako se to mesto reklamira k »narodni posesti« Furlanije! Nesramnost je to, katero odklanja že zdravi zmisel furlanskega ljudstva samega. Gorica je na slovenskem ozemlju, Gorica mora ostati gospodarsko in kulturno središče goriških Slovencev!!

Da tudi furlansko ljudstvo samo res sodi tako, za to smo dobili te dni res klasično pričo. Ta priča je furlansko mesto Gradiška. Minole sobote so v občinski seji razpravljali o pozivu municipija v Gorici, naj bi Gradiška prispevala za namerjani italijanski realni gimnazij v Gorici. Občinski zastop v Gradiški priznava potrebo takega zavoda za Furlanijo in pozdravlja z veseljem to misel, ali ne smatra Gorice za primerno mesto takemu zavodu! Zato je odklonil poziv municipija goriškega, a je izjavil, da je pripravljen dovoliti prispevek, ako se zavod zasnuje v kakem drugem furlanskem mestu.

Tako je izjavil mestni zastop v Gradiški in reči moremo, da je bil tolmačem vsega ljudstva furlanskega, v kolikor je ostalo tako trezno, da umeva svoje koristi, in tolmačem resnice, da je Gorica na slovenskih tleh, da ne more biti nikoli središče Furlanov in da se, vzlic vsej nezmiselni politiki avstrijskih vlad, že po naravnem razvoju mora povrniti onim, katerih je — Slovencem. Zato pa, tudi slovenski srednji učni zavodi, do katerih goriški Slovenci morajo priti, ne bodo nikjer drugje nego v Gorici!


X Velika nesreča v Nabrežini. Dve osebi zakopani. 35-letni delavec Fran Kovačič iz Gorice in 26-letni delavec Josip Lavrič iz St. Petra, delala sta v nekem kamenolomu pri Nabrežini. Blizu njiju je pripravljal minar Fran Kravanja luknjo za mino. Ko je luknjo dovršil, je dal v njo dinamita in strelnega prahu.

Dinamit in strelni prah pa sta se (iz dosedaj neznanega vzroka) vžgala in mina je eksplodirala. Zemlja in kamenje, ki ju je strel vrgel v zrak, sta padla vsa na blizu tam delujoča Lavriča in Kovačiča ter ju popolnoma pokopala. Z velikim trudom sicer ali vendar kmalu so drugi delavci izkopali nesrečneža, ki pa sta bila že mrtva. Poklicanemu zdravniku ni preostajalo drugega nego konstatirati nastopivšo smrt — pri obeh delavcih.

Obe ti žrtvi dela so prepeljali na pokopališče v Mavhinje blizu Nabrežine, kjer jima prirede dostojen pogreb na stroške podjetnikov kamenolomov, gg. Foccanoni, Galimberti in Piani.

Tragični smrti delavca sta napravili velik in pretresljiv vtis na vse tamošnje prebivalstvo.

================================================================================

Vesti iz Kranjske.

* Grožen čin blaznega. Blazni Karol Koračin v Mokronogu je s sekiro ubil tesarja Josipa Gorenjca. Blaznež je divje sukal sekiro in se smejal. Čudno da niso Koračina spravili v blaznico, ko je vendar znano, da je Koračin nasilen in nevaren.

================================================================================

Vesti iz Štajerske.

— Tabor v Žalcu skličejo vsi štajarski slov. državni in deželni poslanci. Govorniki so se že določili, ravno tako tudi gradivo, ki se bo obdelavalo. Tabor se bo vršil v mesecu marcu.

— Človeške kosti so izkopali v nekem vinskem hramu na Kamenščaku pri Mali Nedelji. Hram so podirali zaradi novega rudnika. Na lobanji se poznata dva močna udarca ter je ista razpočena, iz česar se sklepa, da se je izvršilo ubojstvo. Ljutomersko sodišče vodi preiskave. Najbrže je bil ubiti kak tuji kupec.

— Požar v tobačni tovarni v Fürstenfeldu. Dne 12. t. m. je nastal v skladiščih omenjene tovarne požar. Zgorelo pa je samo 30.000 kratkih smodk, dočim so rešili nad tri milijone dragih smodk.

— Smrt vsled padca. Višji poštni kontrolor v Gradcu, Slovenec gosp. Fran Dolenec, je padel dne 11. t. m. na tlaku tako nesrečno, da si je zlomil in prebil kost na nogi. Še bi bila rešitev mogoča, če bi si pustil nogo odvzeti, ker pa se je temu branil, umrl je v bolnišnici dne 14. t. m. Prepeljali so ga v njegov rojstni kraj, v Škofjo Loko. Pokojni je bil jako ljubeznjive nravi in vsikdar značajen narodnjak.

— Nov predlog v celjskem vprašanju. »Südsteierische Presse« beleži nasvet v »Slovenskem listu«, naj bi se v Žalcu ustanovil popolen slovenski gimnazij v odškodnino za vsporedniče v Celju, v Mariboru pa naj bi ostale dosedanje razmere. Mariborski list odklanja ta nasvet, ker Žalec ni središče južnoštajerskih Slovencev ne v kulturelnem, ne v gospodarskem pogledu, in ni pravo mesto za gimnazij, ki naj služi celjskemu in brežkemu okraju. Učni zavodi se morajo snovati v centrih, a Celje je središče Spodnje Štajerske. Za osnovo gimnazija v Žalcu ne govori ničesar, razun, če se hoče izogniti nestrpnosti in trmi Nemcev. Taki oziri pa ne smejo odločiti o izbiranju mesta za kakov gimnazij. Zato morajo spodnještajerski Slovenci držati se Celja in morajo ponoviti le znane besede: Tu stojimo, mi ne moremo drugače. Bog nam pomozi. Amen!

================================================================================

Vesti iz Koroške.

† V Prevaljah so imeli v soboto ponovne občinske volitve in je slovenska stranka sijajno zmagala v tretjem in drugem razredu, v prvem pa je propala le za en glas. Jako zanimiva je bila volitev v III. razredu. Na volišče je došlo 86 odstotkov vseh volilcev. Slovenski kandidatje so zmagali z večino 50 do 60 glasov, dočim so na prvi volitvi dne 2. decembra ostali v manjšini 30—40 glasov. To bi bila zopet enkrat vesela vest s Koroškega.

================================================================================

Brzojavna poročila.

Zlata poroka nadvojvodske dvojice Rainer.

DUNAJ 20. (B.) Minist. preds. Széll in ministra Daranyi, Széchenyi so sporočili danes nadvojvodi Rainerju čestitke ogrske vlade.

DUNAJ 20. (B.) Povodom zlate poroke nadvojvodske dvojice Rainer je bila služba božja v Pavlanski cerkvi, katere so se udeležili mnogi členi cesarske hiše in mnogi odličnjaki. Na to je nadvojvodska dvojica vsprejemala deputacije mesta dunajskega, poklonstvo dunajskih šolskih otrok, poklanjanje meščanstva okraja Wieden in deputacijo akademije znanosti. V palačo Rainer je dospel cesar, izročil slavljencema svoj portret in jima izrekel svoje čestitke.

Dogodki na Spanjskem.

BARCELONA 20. (B.) Agencija Fabra javlja: Ob 8. uri zvečer je bilo čuti na ulicah neprestano streljanje iz pušk. En orožnik je bil ubit, en poročnik ranjen. Položenje se je poslabšalo. Bilo je polno spopadov mej štrajkovci od jedne in orožniki od druge strani. Padlo je mnogo strelov in je bilo več oseb ranjenih, pekarne so oplenili; štavci so žugali delajočim tovarišem smrtjo in tiskarnam s porušenjem. Izhajanje listov je zaustavljeno do vspostavijenja miru. Občinstvo, ki je bilo na balkonu gledališča Sta. Madonna, je napadlo konjico, čete so streljale in je bilo nekoliko oseb ranjenih.

Vojaki so udrli vrata, da aretirajo napadalce, ki so bili oboroženi samokresi. Tovarne kaučuka so zaprte, kar smatrajo štrajkujoči za velik triumf. Anarhista Bonafulla so odvedli v zapore.

MADRID 20. (B.) Vse stranke parlamentarne opozicije so se zjedinile v izjavo, da je vlada nesposobna za rešenje konflikta ter da jo je nadomestiti z drugim kabinetom. Čuje se, da hoče posl. Romero danes v zbornici izzvati debato o tem. Računa se z možnostjo, da vlada skliče rezerve. »Corrispondancia« javlja, da je od pošiljanje čet od strani vlade v zvezi z bojaznijo pred karlistiškim gibanjem.


================================================================================

PODLISTEK.

Vladimir.

Hrvaški spisal Avgust Šenoa. prevel M. C-t-č.

IV.

Minolo je bilo že precej časa, odkar je Vladimir svojemu prijatelju izpovedal, kako se je prvikrat sestal z gospo Dobraničko: bilo je minolo pol leta, odkar je Vladimir počel učiteljevati v hiši Kiarini. Nekega popoludne je sedel Evgenij sam v svoji sobici, čitajoč Vrazove pesmi. — Mladenič se sicer ni bavil s poezijo, ker je bil trezen prozaik, ali v oni dobi je čitalo vse, kar je bilo mlado in narodno, in celo mnogi od Boga nenadahneni domorodec se je uvrstil v kolo vil, ki se niso ni najmanje veselile hromih stihov. Evgenij se ni nikoli tako zagrešil proti svoji nravi, ali ko se mu ni hotelo delati kaj povsem zaresnega, posegel je »za guslami i tamburom«, da si osladi dušo. V tisti hip je pričakoval pobratima, pa da ne bi se lel brezposelno, čital je svojega ljubljenca. Čakal je eno uro, čakal dve, ali še ni bilo Vladimira. Evgenij je začel nestrpno listati in vedno več dimove odbijati iz svoje pipe. In njegova trezna hladnost se je umikala srditosti. Bodi da ga je peklo, da mora tako brezposelno sedeti in da se mu je prijatelj izneveril, bodi da se je v njegovem srcu vzbujalo nekako ljubosumje, ker ga je Vladimir nekaj časa sem nekoliko zanemarjal. Kar naenkrat je nekdo plaho potrkal na vrata.

»Svobodno!« je vskliknil Evgenij, dvignivši glavo.

Vrata so se odprla na lahko; a gospa Jagica je stlila s svojo glavo v sobo.

»A! Vi ste gospodarica!« je rekel Evgenij ravnodušno.

»Kaj želite? Vstopite!«

Vdova je pokimila z glavo, zavlekla se v sobo in je rekla:

»Dober dan, gospod Evgenij! Sami?«

»Sam.«

»Gospoda Vladimira ni še?«

»Ni. Bog vedi, kje je. Tu ga čakam že dve uri«.

»Eh, tam bo. Učitelj je, težek posel. Ni to šala, učiti drugega«.

»Da, tam bo«, je pritrdil Evgenij nejevoljno.

»Kaj želite gospodinja?«

»Došla sem, oprostite, da Vas za nekaj vprašam. Ne zamerite, ali nimam miru, dokler ne bo čist račun. Vi veste, mladi gospod, da ste mi Vi in gospod Vladimir kakor rojstna mi deca, pa kadar opažam žalost na Vašem ali na njegovem licu, prijemlje se to tudi mojega srca. No, od nekaj časa ni več Vladimir oni isti. Vrag ga vedi, kaj mu je. Nikdar se ne smeje, malokedaj peva, pa če tudi peva, zveni to nekako kakor za mrtve dušice. Ali kar me peče najbolj, često se večerje niti ne dotika. Sedaj — ali moja kuhinja ni ni vredna, ali mu je duša zastrupljena s čem. Od tega dvojnega eno je, ali naj bo, kar hoče, srce me boli vsekako. Zato sem dolgo premišljala, kako pridem do resnice, in evo, zalotila sem čas, da Vas najdem samega, pa da mi poveste resnično, kaj je žnjim. Vi morate vedeti to; saj kdo drugi naj bi vedel, ako ne Vi. Od malih nog ste mu prijatelj in brat. Ne, zamerite! Lepo Vas prosim, povejte, kaj je!«

Evgenij je vstal, šel dva-tri krat po sobi, potisnil s palcem pepel svoje pipe globlje. Slednji se je ustavil pred vdovo, puhnil silno, da je pepel prhnil v vis, in rekel:

»Da, da! Dobre imate oči, gospodinja. Da, da! Naš Vladimir je obesil nos. O belem dnevu hodi kakor da je mesečen ter mrmra nekaj pred-se. Ni več tak, kakoršen je bil. Kakor da se mu je duša izprevrnila.«

»Eh!« je nadaljevala Jagica, »ne mislim, da bi se bil vrgel na zlo. Celo mirneji, tiheji je. Zgodneje prihaja domov, vstaja za rano. Ali kaj je to, kaj je to! Ko vidim, da se mlado lepo lice ne smeje, vse mi je navskriž. Saj, kedaj naj se smeješ, ako ne v mladosti? Potem pride žena, pridejo otroci, skrb ti sede za vrat: tu se ni več kedaj smejati. Dajte, božja duša, dajte gospod Evgenij, snemite mi ta strah s srca! Kaj mu je, našemu Vladimiru?«

»Eh, kaj me vprašujete, gospa Jaga«, se je otresel Evgenij nekoliko nejevoljen, da se je starka skoro preplašila. »Kaj vem jaz! Kaj vem jaz? Nisem ga niti vprašal. Tak je, no. Kakor voda, ki včasih stoji mirna in je gladka kakor dlan, včasih zopet kipi in skače, da te če obsuti. Ni mi ne reče, kakor da mu je na ustih zapah. Jaz ne vprašujem in ne bom nikoli. Žal mi je zanj, ali kaj hočete. Ko se je človek zaprl va-se, ni dostojno trkati na vrata ali celo posluševati«.

»Eh, da! Pa Vi ni ne veste?«

»Bog mi je priča, da ne vem«.

»Glej, glej! Kako se more to prevrniti! In tudi ne slutite nič?«

»Slutiti! Slutiti! To ni nič, to je huje, nego ne vedeti. Seveda slutim. Morda tudi Vam Vaš mali prst nekaj pravi. Tu, tu, bo neki vrag«, je vskliknil Evgenij, pokazavši s prstom na — srce.

(Pride še.)


================================================================================

OGLASI / ANNUNCI PUBBLICITARI

================================================================================

Prodajalnica izgotovljenih oblek
= „Alla citta di Trieste" =
tvrdke
EDVARD KALASCH
Via Torrente št. 34
nasproti gledališču „Armonia"
s krojačnico, kjer se izvršujejo obleke
po meri in najugodnejših cenah. V prodajalnici ima tudi zalogo perila za
delavski stan po izvenredno nizkih cenah.
Izbor boljših in navadnih snovi.
VELIK IZBOR
izgotovljenih hlač za delavce
kakor tudi blaga za hlače, ki se napravijo po meri.

--------------------------------------------------------------------------------

JAKOB BAMBIČ
trgovec z jedilnim blagom
Via Giulia št. 7.
Priporoča svojo zalogo jestvin kolonijalij,
vsakovrstnega olja, navadnega in najfinejega.
— Najfinene testenine, po jako nizkih cenah,
ter moke, žita, ovsa, otrobi. — Razpošilja naročeno blago tudi na deželo na debelo in
drobno. — Cenike razpošilja franko.
Priporoča se pri najsolidnejšem delu in
z zmernimi cenami.

--------------------------------------------------------------------------------

Pekarna in sladčičarna
Jakob Jellen
v Trstu, ulica Sette Fontane št. 13. priporoča 3 krat
na dan svež kruh in velik izbor sladčic. Sprejema v
pecivo bodisi testo za navaden kruh ali sladčice. Zaloga moke iz prvih ogerskih mlinov.

--------------------------------------------------------------------------------

Skladišče vina
ulica Acquedotto št. 23.
Prodaja vina v sodih in buteljkah. Fine paštne in dezertne vina na
debelo in drobno, franko na dom po najugodnejših in
konkurenčnih cenah.

--------------------------------------------------------------------------------

Operateur kurjih očes
(kalist)
diplomatični specijalista
Giordani ima svoj ambulatorij na Korzu št. 23 II.
Ordinuje od 8. predp. do 2. pop. Izvršuje odstraňitev
kurjih očes in zaraslih nohtov tudi v najbolj kompliciranih slučajih na poseben način in brez nikakršnih bolečin.

--------------------------------------------------------------------------------

Konrad Jacopich
trgovec z jedilnim blagom v Trstu,
Piazza Barriera priporoča svojo zalogo jestvin, kolonijalij, navadnega in najfinejšega olja, najfinejše testenine, nadalje moke, otrobov, žito, ovsa itd. po jako
nizkih cenah. Razpošilja naročeno blago tudi na deželo na debelo in drobno. Ceniki franko.

--------------------------------------------------------------------------------

Izza mnogo let
preskušeno domače zdravilo
Frana Wilhelm lekarnarja
c. in kr. dvornega zalagatelja
Neukirchen, spodnje avstrijsko.

Fran Wilhelmov odvajajoči čaj
Zavitak K 2.— Poštni zavitek 15 zavitkov K 24.

Wilhelmov zeliščni sok
1 stekl. K 2.50. Poštna pošiljatev 6 stekl. K 10.

C. in kr. priv.
Wilhelmova tekoča maža „Bassorin"
1 Škatljica K 2. Poštna pošiljatev 15 kom. K. 24.

Wilhelmov obliž
1 škatlja 80 stot. 1 ducat škatljic K 7.—.
5 ducatov škatljic K 30.—

Poštne pošljatve franko zaboj v vse avstro-ogerske postaje.

--------------------------------------------------------------------------------

Vezovnik Vekoslav
mesar
v „Slovenskem domu"
— na trgu sv. Jakoba štev. 3 —
priporoča cenj. slovenskemu občinstvu
svojo mesnico. Cene zmerne. Postrežba točna.
Svoji k svojim!

--------------------------------------------------------------------------------

Tehnični urad. Ustanovljeno 1877. Zaloga strojev in železja.

SCHNABL & CO. - TRST
Via delle Poste vecchie (ogal Via Vienna)

Glavni zastop železja in tovarniških strojev.
Naprava obrtnih podjetij vsake vrste.
Instalacija strojev in parnih kotlov.
Motori na plin, bencin in petrolej sestava „Otto." Motori na plin in vodno moč.
Naprave električne luči. Napeljave električne moči. Vodne naprave itd.
Naprave za centralno kurjavo in ventilacijo. Naprave kopališč, klosetov itd.
Zaloga cevij za vodo, plin in par.

Materijal za tišče.
Stroji vseh vrst. Vodne sesalke vseh sestavov. Odri za stroje in kotle.
Pripadki. Kovine. Predmeti od gume. Železne traverse in kolesa. Cement
»Portland« in »Romano«. Olja za kolesa in masti.
In v obče vsi predmeti za obrtna podjetja.

Tvrdka je izvršila dosedaj nad 200 obrtnih naprav,
med kojimi:
12 žag za obdelovanje lesa in pripravljanje dog.
36 vodnih napeljav.
17 tiskarn in karmonarškarn.
13 mehaničnih delavnic.
31 podjetij za čiščenje in pečenje kave.
7 naprav za izdelovanje praha proti mrčesom in drog.
16 naprav za kurjenje z gorko vodo in parom.
12 sladčičarn, pekarn, tovarn za biškot in konfete.
32 napeljav električne luči.

Kakor tudi: Tovarne za kože, Tovarne za obleko itd., Perilnice,
Predilnice, Tovarne za parafin in cerezin, sardine, Mline,
Podjetja za napravljanje soli, Tovarne za delati za maske,
Stiskalnice olja, Naprave za vodno silo, Tovarne za šumeče vode,
Distilerije, Podjetja za čiščenje in nakladanje žita.

V ta namen je bilo postavljeni: 151 motorjev na plin in petrolej in 65 parnih strojev


--------------------------------------------------------------------------------

Odlikovan z dvemi zlatimi in bronastimi kolajnami

Fran Hlavaty
ulica Giulia št. 1A.

Obuvala po angležkem in francoskem
vzorcu izdeluje po meri cenj. damam
in gospodom kakor tudi za otroke. Delo
okusno in trpežno.
Popravljanje starega obuvala.

--------------------------------------------------------------------------------

„SLOVENKA",
glasilo slovenskega ženstva, VI. letnik.

Vsebina številke za januar 1902.:
Članki: X: Učiteljica na deželi; J. Ferfolja: Dekliški liceji, Žensko
časopisje na Češkem; Sava: Ženske v javnem družabnem življenju; Berta
Pappenheim-Leda: Socialni temelji nravstva.

Leposlovje: Sienkiewicz-Murjan: Bodi blagoslovljena; Utva: Na
obali, Pesem; Ž. L. Mozirski: Slika; J. Ferfolja: Nekoliko aforizmov žen;
Fran Žgur: Ko s sanjami svitlimi... Kaj gledaš me tako hladno? d. S.
Machar-Ant. Dermota: Magdalena. I. Spev.

Listek: Nove knjige: Magdalena. Beležke.

Naroča se pri upravništvu „SLOVENKE" v Trstu ul. Mulin piccolo II.,
kjer se dobe tudi posamezne številke.

Cena: 6 K za celo leto, 3 K za pol leta.
„SLOVENKO" prodaja v Trstu le tobakarna ga. Lavrenčiča na trgu Caserma.

--------------------------------------------------------------------------------

Prvo primorsko podjetje za razpošiljanje in prevažanje pohištva
Rudolf Exner
Trst. — Via della Stazione 1366 — Trst.
Telefon 347.

Specijalno bavljenje za inmagaciniranje pohištva. Pakovanje vsake vrste se izvrši na
najboljši način in po zmernih cenah. Nakladanje in prevažanje pohištva po železnici in
morju v vse kraje tu- in inozemstva kakor tudi iz hiše v hišo po celem mestu ali okolici
s patentovanimi velikimi vozovi najnovejše konstrukcije.

Sprejemanje posameznih kovčekov, zabojev, košev itd. za inmagaciniranje.
Sprejemajo se pošiljatve vsake vrste in kamor si bodi.

--------------------------------------------------------------------------------

FILIJAŁKA BANKE UNION V TRSTU

se peča z vsemi bančnimi in menjalnimi posli kakor:

a) Vsprejema uplačila na tekoči račun ter se obrestuje:
Vrednostne papirje:
po 2 6/10% proti 5 dnevni odpovedi
» 2 7/10 » 1 mesečni »
» 3 » 3 » »
» 3 1/2 » 1 letni »

Napoleone:
po 2% proti 20 dnevni odpovedi
» 2 1/2 » 30 » »
» 3 » 40 » »

b) Za giro-conto daje 2% do vsakega zneska
izplačuje: se do 20.000 gld. a cheque; za veče zneske
treba avizo pred opoldansko borzo.

c) Zaračuna se za vsako uplačilo obresti od dne uplačila.
Sprejema za svoje conto-correntiste, inkase in račune na tukajšnjem trgu,
menjice za Trst, Dunaj, Budimpešto in v drugih glavnih mestih;
jim izdaja nakaznice za ta mesta ter jim shranjuje vrednostne papirje brezplačno.

d) Izdaja vrednice neapeljske banke, plačljive pri vseh svojih zastopnikih.

e) Kupuje in prodaja vsakovrstne vrednostne papirje ter iztirjava nakaznice,
menjice in kupone proti primerni proviziji.

--------------------------------------------------------------------------------

Stavbinsko podjetje
G. TÖNNIES
Ljubljana.

Tovarna za mizarsko orodje in parkete, stavbinsko in umetno tišlerstvo.
Delalnica za konstrukcijo železa itd.

Sprejema naročbe za vsakovrstna mizarska dela kakor: kompletna okna za cele
stavbe in izložna okna na vreteno, vrata, portale, oprave za prodajalne in dragoceja
pohištva v vseh slogih. — Podovi mehki in trdi vseh vrst kakor: deščice, parkete,
od jermena in navadnega lesa. Kompletna stavbinska korušku ista, stopnice,
ograje, žične mreže, železne zatvornice na vreteno itd. itd.

Proračuni brezplačno. Reference prve vrste na razpolago.

--------------------------------------------------------------------------------

Jakob Kosmerlj
= TRST =
ulica ss. Martiri štv. 16
nasproti Komando Marine.

= TRGOVINA =
Jestvin in kolonijalnega blaga, delikatesa in konserv.
Izbor raznih vin in likerjev.
Imam tudi filijalko v ulici Bastione štv. 2 nasproti ženskemu liceju.

Priporočam se p. n. občinstvu in sem najudanejši
Jakob Kosmerlj.
Sprejemajo se tudi naročbe za razpošiljanje.

--------------------------------------------------------------------------------

ŠTEFAN CRUCIATTI
ornamentalni kamnosek.
TRST. — Via della Pieta št. 25. — TRST.

izvršuje iz istrskega mramorja in kraškega kamnja vsakovrstna od najnavadnejšega do
najlepšega in kompliciranega dela.

Specijaliteta za napisne plošče in nagrobne spomenike.
Velika zaloga slanega ali žaganega marmorja v različnih merah belega ali barvanega.

Specijaliteta za pohištvo.
Sprejema naročbe za cerkve, altarje, kakor tudi za podove bodisi bele ali barvane.
Vsaka naročba se izvrši točno in po ugodnih cenah.

--------------------------------------------------------------------------------

Velikanska rastava pohištva in tapecerij. Izvenredno ugodne cene.
VILJEM DALLA TORRE
v Trstu, trg Giovanni 5. (Palača Diana.)
Moje pohištvo donese srečo.

--------------------------------------------------------------------------------

PRVA TOVARNA za čopiče in ščetke
Santo d'Angeli
TRST. - Via S. Antonio - TRST
(nasproti Zennaro iri Gentili).

Specijaliteta čopičev za zidna dela nepresežne trpežnosti.
Bogat izbor ščetk, strojev za čiščenje parketov, metelj, metlic, ščetk od perja,
palic za iztolci prah.
Velikanski izbor mil, glavnikov, parfumov, listnic, novčark, mošnjičkov itd.
Vse po jako nizkih cenah.
V prepričanje se prosi blagohoten obisk.

--------------------------------------------------------------------------------

Julij Pedersen
izdelovatelj zdravniških pasov in ortopedičnih aparatov.
Trst. — Via del Torrente št. 858-3. — Trst.
(Nasproti „Isola Chiozza.")

Kirurgični instrumenti, ortopedični aparati modrci, umetne roke in noge, berglje,
ernialni pasovi, elastični pasovi in nogovice, suspenzori, elektroterapevtični aparati,
aparati za umetno dihanje ter predmeti za bolnike predmetov za kirurgična zdravljenja,
angleški predmeti od gumija in nepremočljivih snovi.

--------------------------------------------------------------------------------

Zaloga
Aleksander Levi Minzi
Prva in največja tovarna pohištva vseh vrst.
= TRST =

TOVARNA: Via Tesa, vogal Via Maritassa
ZALOGE: Piazza Rosaria št. 2 (Šolsko poslopje) in Via Riborgo št. 21

Telefon št. 670.

Velik izbor tapecerij, zrcal in slik. Izvršuje naročbe tudi po posebnih načrtih.
Cene brez konkurence.
ILUSTROVANI CENIK ZASTOJI II FRANKO
Predmeti postavio se na Dobrod ali železnico franko.

--------------------------------------------------------------------------------

PROTI kašlju, grlobolu, hripavosti, kataru, upadanju glasu, itd. itd.
zahtevajte vedno
Prendinijeve paštilje

Čudovit učinek pri pevcih, govornikih, prepovednikih, učiteljih itd.
Dobivajo se v Skatljicah v Prendinijevi lekarni v Trstu in v vseh tukajšnjih boljših lekarnah
kakor tudi po celi Evropi.
Skatljica stane 60 stotink.

--------------------------------------------------------------------------------

Assicurazioni generali V TRSTU.
(Društvo ustanovljeno leta 1831.)

To društvo je raztegnolo svoje delovanje na veje zavarovanja, posebno pa:
na zavarovanje proti požaru, zavarovanje po morju in po kopnem odposlanega
blaga in zavarovanje na življenje.

Društvena glavnica in reserva dne 31. decembra 1893 gld. 58,071,573'84
Premije za poterjati v naslednjih letih » 30,541,796'64
Glavnica za zavarovanje živenja do 31. decembra 1894 » 109,925,653'62

Plačana povračila:
a) v letu 1894 » 9,737,814'48
b) od začetka društva do 31. decembra 1894 » 292,401,706'51

Letni računi, izhod, dosedaj plačanih odškodovanj, tarife in pogoje za zavarovanja
in sploh vsa natančna pojasnila se dobe v Trstu v uradu društva:
Via della Stazione št., v lastnej hiši.

--------------------------------------------------------------------------------

Spoštovane slovenske gospodinje!
Zahtevajte pri svojih trgovcih novo
Ciril-Metodijevo cikorijo.

================================================================================

[KONEC TRASCRIZIONE]

================================================================================

Nota del trascrittore:
Questa trascrizione è stata effettuata dal numero 41 del giornale "Edinost"
(Unità), organo della società politica "Edinost" per il Litorale, pubblicato
a Trieste giovedì 20 febbraio 1902, Anno XXVII.

Il numero continua a documentare gli eventi dello sciopero generale di Trieste
del febbraio 1902, con particolare attenzione alle reazioni parlamentari,
alla polemica contro i politici italiani definiti "ipocriti", e alle riflessioni
sulla politica estera austriaca e i legami con l'Italia. Include anche notizie
sullo sciopero generale in Spagna e un incidente mortale in una cava a Nabresina.

