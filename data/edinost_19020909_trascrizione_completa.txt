EDINOST
204. številka
Trst v torek dne 9. septembra 1902
Tečaj XXVII

========================================
INTESTAZIONE
========================================

"EDINOST"
izhaja enkrat na dan, razen nedelj in praznikov, ob 4 uri popoludne.

Glasilo političnega društva "Edinost" za Primorsko
V edinosti je moč.

Naročnina znaša:
za celo leto........ 24 kron
za pol leta........ 12 kron
za četrt leta...... 6 kron
za en mesec........ 2 kroni

Naročnino je plačevati naprej. Na naročbe brez priložene naročnine se uprava ne ozira.

Po tobakamah v Trstu se prodajajo posamične številke po 6 stotink (3 nvč.); izven Trsta pa po 8 stotink (4 nvč.)

Telefon štv. 840.

Oglasi
se računajo po vrstah v petitu. Za večkratno naročilo s primernim popustom. Poslana, osmrtnice in javne zahvale, domači oglasi itd., se računajo po pogodbi.

Vsi dopisi naj se pošiljajo uredništvu. Nefrankovani dopisi se ne sprejemajo. Rokopisi se ne vračajo.

Naročnino, reklamacije in oglase sprejema upravništvo. Naročnino in oglase je plačevati voco Trst.

Uredništvo in tiskarna se nahajata v ulici Carintia štv. 12. Upravništvo in sprejemanje inseratov v ulici Molin piccolo štv. 5, II. nadstr.

Izdajatelj in odgovorni urednik Fran Godnik
Lastnik konsorcij lista "Edinost"
Natisn

ila tiskarna konsorcija lista "Edinost" v Trstu

========================================
PODLISTEK
========================================

MELITA
Povest iz naše dobe

Spisal Josip Evgen Tomič; prevedel Radi

Drugi del. V.

Upravitelj, v svečani obleki, je pristopil h kočiji in pomagal Branimiru izstopiti iz nje, a isti hip je zazvonel trikrat zadrugema vratarjev zvon, kateri je obvestil, da je prišel dvorov gospodar.

"Je-li vse zdravo?", je bilo prvo, kar je vprašal Branimir.

"Vse, milostivi gospod!"

"Hvala Bogu!", je rekel Branimir in odhitel gori v sebe, da ga je mogel upravitelj jedva dohajati. Šel je takoj proti krilu dvora, kjer so bile Melitine sobe, ker je hotel govoriti z Elo. Ta pa, medtem takoj obveščena o Branimirovem prihodu, je prišla predenj on na topli, zakurjeni hodnik.

"Dobro došli, mladi papa!", ga je pozdravljala Ela, hiteč mu nasproti in moleč proti njemu obe roki, kateri je Branimir toplo pritisnil.

"Tedaj srečno minulo in vse zdravo?"

"Ah, sedaj je vse dobro, sedaj je vse prošlo!" mu je odgovorila Ela živo in zgovorno. "Ali bilo je strašno, neopisno strašno!... Jaz sem bila pri njej od začetka do konca in moram Boga zahvaliti, da nisem zblaznela. Ah, Branimire, kar je trpelo to bitje, je neizrecno... Čudim se še sedaj, da je mogla vse pretrpeti, ko je bilo že zame neznosno, ki sem le gledala njene muke... Sedaj sem celo srečna, da sem ostala stara devica... Volim svoj bicykel, nego najlepšega moža na svetu..." In rekši to z prirojeno ji prostodušnostjo, je prijela Branimirja pod pazduho in ga peljala v svoje sobe.

"Melita je malo s prej zaspala," je nadaljevala Ela, ko sta bila v njenem malem okusnem salonu. "Ne smeva jo zbuditi, morete si misliti, da je slaba in obnemogla... Inače je vse normalno... Apatična je napram vsemu in vsakemu. Ni stvari, katero bi ona zahtevala ali trpela dolgo časa pri sebi. Ali to se bo obrnilo na bolje. Vsak dan se bo boljšalo njeno stanje."

"A mali?", je vprašal Branimir, kateri je že gorel od nestrpljivosti, da bi slišal kaj o tem svojem prvem otroku, svojej prvi očetovej radosti.

"Ah ta malovrednež! Le da bi ga videli! Cela vaša slika in podoba... Tudi svojeglav je že sedaj, kakor njegov papa! Kako se samo zna jeziti in dreti! Morali smo ga nesti z dojiljo daleč od matere, ker Melita ne bi mogla spati. Taksen glas ima!"

Branimir je poslušal to Elino pripovedovanje in se smejal s smehom, kateri je bil podoben jecanju. In res njega je v prsih in grlu nekaj tiščalo, kakor da bi ga davilo...

"Morem ga-li videti?", je vprašal Branimir s skoro prosečim glasom.

"To željo vam izpolnim lahko takoj... Zdi se mi, da ga baš sedaj kopajo... O, to j vam je fant kakor se spodobi!... Čim smo ga prvikrat okopali, ga je tehtal lečnik, kateri je bil poklican radi poroda, in kaj mislite, kako težek je bil ta mali omazanec?... Štiri kilograme, kaj se vam zdi?"

Branimir ni rekel ničesar, ali se je sladko, tako sladko smehljal, kakor nikdar poprej. Ni mogel dalje čakati; vstal je s stolice in ponudil roko Eli, katera ga je peljala v sobo, kjer so nastanili njegovega prvo rojenca.

Ko sta stopila notri, je bil mali že okopan in ležal ves zavit v ponjavi na postelji. To mu najbrže ni bilo prav, ker se je drl na ves glas in mahal z ročicama na vse strani.

"Vidite, kako je svojeglav!", je opomnila Ela Branimiru, kateri je pristopil takoj k postelji in se dotaknil z roko sinčkove glave. Bilo mu je takoj lažje pri srcu.

"Nestrpljiv je mlad' gospodič!", je rekla debelušna, priletna babica, "ali oblekli ga bomo takoj, čim se osuši. Še je moker, kakor miš na dežju..."

"Ali mali se jako joče!... Da se mu ni kaj zgodilo?", je rekel v skrbeh Branimir.

"Ni mu nič, milostivi gospod!", mu je odgovorila sinejoč se babica, katera ni prvikrat razbijala take bojazni mladih, neizkušenih roditeljev. "Mladi gospodič je nekoliko jezen, zato pa plaka."

"Nič mu ni!... Hu loben je!", je rekla Ela in vlekla Branimirja v drugo sobo. "Tu bova počakala, dokler ga oblečejo: vi jih le ovirate."

Branimir bi seveda rad ostal pri otroku in pomagal pri oblačenju, ali Ela ni dovolila. Prosil je, da bi mu ga vsaj pokazali, ali tudi tega mu niso dovolili, ker da bi se mali mogel prehladiti. Ni mu tedaj preostalo drugega, nego da je šel z Elo v drugo sobo in čakal, dokler mu ga prineso.

Naposled je pričakal tudi ta srečni, blaženi trenutek. Jedra in rdeča Moslavčanka, katero je najel Branimir svojemu sinu za dojiljo, je prišla z otrokom na rokah k Branimirju, kateri ga je takoj vzel v roke in se zagledal z najsrčnejšo ljubeznijo v mali detetov obraz. Mali je bil ta hip popolnoma miren in imel odprte očici, kateri sti modrih kakor dve razcveli vijolici. Bile so Ičetove oči... Branimir je vzdignil otroka k nebi in ga strastno poljubljal.

"Ne bodite tako grozno sentimentalen, prosim vas," se je oglasila Ela, ko je videla, kako se je Branimirjev obraz žaril in kako so mu silile solze iz oči. "Mene razburja to... Vidite, sedaj zeva!", je rekla naglo Ela z namenom, da Branimir ne poljubljal toliko svojega sinčka.

"To je znak, da bo kmalu zaspal. Moramo ga dati dojilji, ker lačen ne bo spal dolgo... No čakajte, da vam prej samo nekaj pokažem". Ela je pokazala s prstom na čelo deteta nad desnim očesom:

"Vidite-li to žilico? To je dobil od matere!", je rekla.

Neugoden izraz je preletel kakor mrak Branimirjev obraz.

"To je najslabše, kar je mogel podedovati od svoje matere... O, jaz poznam dobro to žilico," je rekel on.

(Pride še.)

========================================
SLAVNOST V KANALU
Triumf narodne ideje
========================================

To je bil najsijajnejši triumf narodne ideje! — Zdi se nam, da smo s temi besedami najtočneje označili sijajni način, kakor se je izvršila slavnost 35-letnice čitalnice v Kanalu. Naj nam le reče kdor hoče tam v solnčni Gorici, da smo "konfuzni", a mi pravimo vendar: v Kanalu je v nedeljo naša narodna ideja slavila svoj triumf.

Narod, ki je v nedeljo bil zbran v Kanalu, more ponosnim preziranjem gledati na one, ki so ga iz nižav svojega miljenja že v naprej označili za pijance in — ne ta grda beseda naj ostane v peresu, saj je v sramoto le onim, ki so jo napisali — nekje.

Narodna ideja naša pride do zmage! Pa naj se le oglašajo svojim hripavim glasom oni, ki so se dali v službo tujinstvu, ki hočejo, da celo v hramu božjem bodi tujstvo gospodar in narod naš suženj. Kakor je v nedeljo zlato solnce zmagonosno prodrlo grde oblake, ki so po noči zastirali nebesni svod in vlivali na zemljo neznanske mase vodovja, tako bo triumfirala končno naša narodna ideja, bo slavil zmago tisti čut, katerega je Vse večni sam usidil v srea narodov. Da, nebo samo je bilo z nami, kajti jasno kakor ribje oko je zadovoljno gledalo na narod, ki je slavil lepo, pošteno slavje! In to je bilo — bi rekli mi — dovolj odškodnine za hripave glase, ki so v službi tujinstva!

Kanal v praznični obleki

Nešte vdo zastav je plapolalo po vsem trgu. In še so bile okrašene zelenjem. Bogato je bil okrašen izletni veliki, srečno zbrani prostor za popoludansko slavje. Pomembno se nam videlo plapolanje ogromne zastave na takozvanem "turijonu", na starem poslopju, zidanem podobno trdnjavam. Kakor da je hotela klicati ta zastava: tu v Kanalu je naša trdnjava, nepremagljiva, ki hoče kljubovati vsem navalom sovragov. Pogled na veliki most čez Sočo pa je bil naravnost impozanten. Na dveh vrstah mogočnih drogov preko vsega mostu so plapolale zastave. Glavni trg pred cerkvijo pa je bil kar ves povit v trobojnice. Na vsakem koncu trga je bil prirejen slavolok. Upravkrasen je bil oni na južnem koncu — dostojen bi bil vsakega večega mesta. Čast njim, ki so izdelali načrt in njim, ki so ga postavili! Na tem slavoloku je bil napis: "Slovanski pozdrav bratom!"

Na slavoloku na severnem koncu pa sta bila napisa: "Živio" in "Na zdar!" A male zastavice in primitivne dekoracije po revnejših hišah so pričale, da na tej slavnosti sodeluje ves narod!

Ovenčanje čitalnične zastave

Ob 1/28. uri so členi čitalnice, vencem pevk-krasotic na čelu odkorakali pod svojo čestitljivo zastavo, spremljani od mnogega občinstva do skupno prirejenega odra na trgu, okrašenega trobojnicami, kjer se je imelo izvršiti ovenčanje zastave vencema, podarjenima zastavi od "ženstva" in Kanalcev.

Trg je bil poln občinstva — vse praznično, kakor da hočejo tekmovati, kdo več pripomore do slave tega dne —, ko je prvi nastopil, velečislani gospod načelnik odbora, ki je vodil vse priprave, da v lepem govoru naznani občinstvu, da se s tem činom pričenja slavje, kakoršnjega ni še videl Kanal. Na stotine in stotine oči — tako je apostrofiral govornik poslušalce — bo danes obrnjenih na nas, zato vas poživlja vseh, društvene člene, Kanalce sploh in okoličane, da storite vse, da bo čast tega dne tem večja.

Občinstvo se je odzvalo navdušenimi živio-klici.

Na to je stopila v vspredje Evgenija Garlatti, ki je spregovorila:

Trobojnica dvigni se čilo,
Pa ponosno se razvij
Sinovom Slave v ohrabilo
A vragu v grozo sij.

in privila je zastavi krasen venec v imenu Kanalskega ženstva.

Sledil je gospod Rihard Gorjup v imenu "Kanalcev", vskliknivši:

Tu sprejmi zastava naša dar
Tebi udanih sinov!

Ko sta se pripenjala trakova so orili živio-klici in radost je sevala z vseh obrazov.

Ko je bil izvršen ta veličastni ganljivi čin, je spregovoril v imenu čitalnice gospod Andrej Petemel:

"Po dolgih letih prišel je za-te, zastava naša častna, dan, da stopaš v svet v novem odelu, ki te je poklonilo ženstvo in možtvo, vzrastlo pod Tvojim okriljem. Plapolaj čvrsto in pogumno, bodreča sinove svoje k narodnemu delu in na Tvoj'h potih spremlja naj Te Bog in sreča junaška!"

Ovenčan je gomila Josipa Kocijančiča

Na to se je na stotine ljudij razvrstilo v impozanten sprevod, da se napoti na kraj večnega miru, da tam izvrši čin dolžne pietete, da proslavi spomin genija naše narodne in umetne pesmi, in da se oddolži Njemu, za vse, kar je njega plemenita pesniška duša ustvarila in dovršila in vrši še danes v probujo naroda našega. Odkorakali smo na pokopališče, da ovenčamo grob nepozabnega Josipa Kocijančiča. Godba je zasvirala veselo koračnico in ponosno so stopali Kanalci, ponosni, da je Kanal podaril takega sina svojemu narodu.

Obstopili smo gomilo. Pevci so zapeli tisto ganljivo, ki ti, tudi če si iz kamena, dviga dušo tja gori v jasne višave: "Nad zvezdami". Ko so odzveneli zadnji pretresljivi akordi, je spregovoril načelnik kanalski, gospod M. Zega:

"Slavno občinstvo!

Pevci so one čete med ljudstvom, ki širijo slavo svojega naroda med svet. Kralji vladajo narodom, a pevci srcem naroda. Med vsemi pesmami, ki jih kak narod prepeva, so pač najlepše one, katere si je sam zložil, ker nastale so o raznih prilikah in te so pravi odmev srčnih občutkov naroda — to so narodne pesni. Narodne pesmi so prava slika naroda, so odmev njegovih krepkosti in napak, so merilo njegovega izobraževanja, kajti opevajo mu njegovi radosti in žalosti, opevajo mu ljubo solnce, rodno polje, zelene bregove, sneg in led, preteklost, sedanjost in prihodnjost, sploh vse, kar se v lepi domovini nahaja. Vendar niso vsi narodi tako srečni, da bi se mogli ponašiti s tako krasnimi narodnimi pesmami, kakor smo Jugoslovani Hrvatje, Srbi in Slovenci. To krasoto naših Jugoslovanskih narodnih pesmi so pa premnogi umetniki tujih narodov že pred davnim časom spoznali, zaradi tega so tudi najlepše pobrali, okinčali so jih s svojimi domačim perjem in izdali so jih potem v lepi obliki kot domače delo. Tako smo torej v preteklosti tudi v tem oziru služili drugim narodom v to, da so si z našim blagom množili slavo in čast. Toda slovanski narod je konečno dobil tudi take može, ki so poznali krasoto naših narodnih pesmi, ki so jih začeli nabirati in ki si tako pokazali drugim narodom, koliko zlata imamo med seboj, in da je to zlato naše, ki ga ne pustimo več odvzeti. Eden takih mož je bil pokojni J. K. rojen leta 1850 (?) v Kanalu. Z neumorno pridnostjo nabral je naši deželi premnogo takih biserov; vezal jih je v lepe vence tako, da se vedno povsodi radi pojejo. A poleg tega dodal je še tem lepim biserom tudi šopek krasnih lastnih skladb, ki služijo slovenskemu narodu v čast. Žal, da nam ga je smrtna kosa v najboljši dobi njegovega življenja pobrala; koliko bi bil on še koristil svojemu narodu!

Kaj pa je bil vzrok njegovega delovanja na tem polju? Mož ni iskal ne bogatstva, ne časti ni slave, ampak edino le iskrena ljubezen do slovenskega naroda navduševala ga je k temu trudapolnemu delovanju, zato nam j pa mora biti vedno drag njegov spomin in le svojo domovinsko dolžnost spolnimo, ako mu danes z vencem okinčamo njegovo gomilo. Njega ni že davno več med nami, a pesmi njegove bodo ga vedno slavile. Zatorej slava njegovemu spominu, naj v miru počiva!

Ali pok. Kocijančič je imel svojih sotrudnikov. Nekateri njih so še med živimi, drugi pa že spe pod hladno zemljo. Ko smo proslavili Kocijancičev spomin, proslavili smo tudi spomin njegovih vrstnikov sotrudnikov in rodoljubnih Kanalcev sploh, ki počivajo na tem pokopališču. Slava njihovemu spominu!"

Občinstvo okoli gomile se je odzvalo trikratnim živio-klicem, na kar je jeden gospodov odbornikov ovenčal gomilo Kocijančičevo krasnim vencem, ponovivši, da smo s tem počastili spomin vseh sotrudnikov Kocijančičevih.

Napis na spomeniku Kocijančičevem se glasi:

Ko zvezde luč poprej nikdar poznane,
Prisvetil nam Tvoj je duh iz noči!
Ali Tebi so le kratke ure dane
Za-teboj zgodaj nam oko rosi
Na grob, kjer struna mila je obmolknila.

Kanalska čitalnica

Vračali smo se zopet v istem redu: venec krasotic za zastavo, potem členi čitalnice in za njim množica, ki je naraščala bolj in bolj kakor smo se bližali kanalskemu trgu.

Krasotice in členi čitalnice so spremili svojo zastavo v čitalnične prostore. Po trgu pa je bilo potem vrvenje in šumenje, kakoršnjo se razvije tedaj, kadar narod slavi svoje posebne dneve.

S tem je bil zaključen predpoludanski del slavnosti. A mi smo si mislili zreči na to vrvenje, kaj bo še le popoludne!

(Pride še.)

========================================
POLITIČNI PREGLED
========================================

V Trstu, 9. septembra 1902

Nagodbena pogajanja v Budimpešti

Od avstrijske ter od ogrske strani izdalo se je v soboto sledeče poluradno poročilo:

"Posvetovanja ministrov in strokovnih referentov nadaljevala so se danes do poldruge ure popoludne. Danes ter včeraj vzel se je v pretres oni del carinskega tarifa, o katerem se ni razpravljalo na dunajskih konferencah. Istotako so se vzele v pretres one točke v carinskem tarifu, ki niso bile rešene v dunajkih konferencah.

Posrečilo se je rešiti precejšnji del diferenc, tako da se je število istih izdatno zmanjšalo.

Rezultat posvetovanj o carinskem tarifu sestavita obojestranska poročevalca v skupnem operatu. Kadar bo ta operat dovršen, se obojestranski vladi zopet sestaneta, da rešita ostale postavke.

Po kratkem pretrganju tekom popoldneva sta se oba ministerska predsednika sešla z obojestranskima finančnima ministroma na pogovor glede vprašanj, ki spadajo v področje slednjih. Na podlagi teh pogovorov sestavita referenta načrta, katera predložita obema vladama."

Sodeč po tem poluradnem poročilu, nadaljujejo pogajanja izvrstno in je v kratkem pričakovati popolnega sporazumljenja. Stvar pa je v resnici nekoliko drugačna. Res je sicer, da se je v več točkah doseglo sporazumljenje, a te točke so le postranske važnosti, važnejše točke pa čakajo še vedno rešitve in vse kaže, da jo bodo čakale še mnogo časa. Zatrjuje se celo, da bi se bila na zadnjih dunajskih konferencah kmalu vsa pogajanja definitivno razbila. Čudno je pač, da se na konferencah bavijo prej s postranskimi vprašanji. Kaj pomaga, ako se ta rešijo, ko pogajanja skoraj gotovo ponesrečijo, kadar zadenejo na važnejše točke. Ves trud bo potem zaman. Mari bi se lotili takoj kočljivih vprašanj, druge manj važne stvari bi se potem brez posebnega truda rešile.

Italija in trozveza

Govore o razmerju Italije do trozveze, izvajajo "Mosk. Vjedomosti", da se je Italija prepričala, da so bile žrtve, katere je doprinašala trozvezi in Angliji za obrambo italijanskega obrežja, brezvspešne in s tem je moralo priti tudi prepričanje, da se mora Italija teh žrtev osvoboditi. Italija je že zmanjšala svoje izdatke s tem, da je odpravila jeden voj in je s privoljenjem Francije zboljšala svoj gospodarski položaj, katero zboljšanje je zaman pričakovala od svojih zaveznic. Italija je bila na podlagi trozveze primorana staviti v slučaju nemško-francoske vojne svoje čete na razpolago Nemčiji, v slučaju rusko-avstrijske vojne pa na razpolago Avstriji, dasiravno niso obstajale med Italijo in Francijo ter Rusijo nikake sporne točke. Italijanskim diplomatom pa se je posrečilo osvoboditi Italijo od teh obvez, dasiravno so se temu v Berolinu in na Dunaju močno protivili. — Trozvezna pogodba se je sicer ponovila, ali iz vojaške konvencije se je brisala ona določba, glasom katere je bila Italija dolžna staviti na razpolago dva voja. V Berolinu in na Dunaju so bili primorani privoliti v to spremembo, ker bi bila sicer Italija izstopila iz trozveze. Ruski list zaključuje svoja izvajanja s trditvijo, da se sedanja trozveza po krivici tako nazivlje, ker Italija ni več obvezana vojevati se za interese Nemčije in Avstrije. Italija obstaja v trozvezi le še za parado.

Kongres italijanskih socijalistov

V Imoli se je tri dni vršil v Imoli kongres italijanskih socijalistov. Ta kongres je velike važnosti, ker nam je podal sliko boja, ki se sedaj vrši med dvermi strujami v italijanski socijalistični stranki. Jedna teh dveh struj je takozvana revolucijonarna, druga pa reformistična struja. Revolucijonarna struja, katere glavni zastopnik je znani socialistični poslanec Ferri, zastopa stališče, da se mora ves sedanji socijalni red odpraviti in ga nadomestiti s socijalnim redom, kakor ga ima v programu socijalistična stranka. Reformistična struja, katerej načeljuje Turati, pa zastopa načelo, da se mora sedanji socijalni red polagoma in sukcesivno tako spremeniti, da bo odgovarjal socialističnemu programu. Razlika obstoji toraj v tem, da hoče reformistična struja sedanji socijalni red primerno spremeniti in popolniti, revolucijonarna pa hoče sedanjo stavbo popolnoma podreti in na novo zidati.

V včerajšnji seji govorila sta, braneč vsak svoje stališče, po dve uri oba socialistična prvaka Turati in Ferri in se je slednjič velika večina zborovalcev odločila za Turatijevo reformistično strujo.

Kongres je nadalje odobril strankino taktiko, kakor je bila določena na rimskem kongresu in je tudi odobril postopanje socijalističnih poslancev v italijanskem parlamentu ter jim pustil svobodno roko v nastopanju nasproti vladi.

========================================
TRŽAŠKE VESTI
========================================

Protestni shod

Hvala Bogu! prišlo je, kar smo težko pričakovali: Odbor politič. društva "Edinost" je sklical za nedeljo dne 14. t. m. javen shod na vrt šole-družke sv. Cirila in Metodija pri sv. Jakobu, na katerem se bo razpravljalo o našem šolskem vprašanju.

Niti dvoma ne more biti, da ta prostorni vrt ni videl še toliko slovenskega ljudstva, kolikor ga bo zbranega prihodnjo nedeljo, saj vsakega pečejo v dno srca one krivice, ki nam jih dela c. k. vlada na tem polju v družbi z Lahi, ker Nemci ponemčujejo, a Lahi poitalijančujejo naše slovenske otroke.

Na vsem Primorskem je okoli 15.000 Nemcev, ena tretjina je Lahov, dve tretjini je pa nas. Nemci so večinoma c. kr. uradniki, gostilničarji, iz Nemškega priseljeni trgovci itd., ki so danes tu, a jutri izginejo, tako, da pride na vsem Primorskem na vsak kilometer po eden in devet desetin Nemca.

In vendar imajo Nemci na Primorskem sledeče nemške šole, katere jim vzdržuje c. k. avstrijska vlada: nemške ljudske šole v Pulju, v Opatiji in v Trstu, srednje c. kr. nemške šole; c. k. nemški gimnazij v Trstu, c. k. nemški gimnazij v Gorici, c. kr. nemški gimnazij v Pulju, c. k. nemško realko v Trstu, c. k. nemško realko v Gorici.

Na vseh petih nemških srednjih šolah je 402 nemških dijakov, kar znaša po 80 nemških dijakov na vsako nemško šolo.

Lahov je na Primorskem jedva ena tretjina, a na razpolago imajo sledeče c. kr. laške srednje šole: c. kr. laški gimnazij v Kopru, c. k. laško trgovinsko in nautično akademijo v Trstu, c. k. laško nautično šolo v Malem selu (Lošinju) in z našimi žulji vzdrževani laški občinski gimnazij v Trstu, laški deželni gimnazij v Pazinu in laško občinsko realko v Trstu, skupaj torej šest laških srednjih šol z 2395 laškimi (?) dijaki na vseh enajstih srednjih šolah na Primorskem.

Kaj imamo pa mi? Ako bi imeli zadostno število ljudskih šol in slovenskih srednjih šol, znašati bi moralo število naših dijakov na Primorskem najmanj 2000, a dandanes je naših dijakov samo 752 na vseh primorskih srednjih šolah.

V najbolj kričeči luči pa se nam kažejo te "avstrijske razmere" na ljudskih šolah v Trstu.

Nemci imajo tu sledeče c. kr. nemške šole: c. k. nemško deško in dekliško ljudsko šolo v ulici Fontana, c. k. nemško dekliško ljudsko in meščansko šolo v ulici S. Giorgio in c. k. nemško deško ljudsko šolo v ulici Annunziata — z 48 oddelki, na katerih je bilo v minolem šolskem letu 560 nemških otrok, katerih nemštvo pa je zelo dvomljivo, a slovenskih otrok samo na teh šolah ja bilo 627.

V mestu je bilo v šolskem letu 1901/02 trinajst občinskih laških ljudskih šol z 218 oddelki in z 11.634 učenci. K temu številu moramo prišteti, če hočemo najti, koliko je približno število naših otrok v Trstu, še sledeče šole: laška ljudska šola benediktinskih nun z 275, evangelska 400, nemške ljudske in meščanske sole 2588, ženski licej 587, druge šole 600, skupaj torej 16.082 otrok. Ker pa je v mestu samem najmanj ena tretjina Slovencev, znaša število slovenskih otrok v mestu samem najmanj 5360.

V spodnji okolici je bilo pet slovenskih ljudskih šol z 12 in v gornji okolici tudi pet z 18 oddelki, skupaj torej 46 oddelkov z 2812 slovenskimi učenci.

Na šolah v spodnji okolici: v Barkovljah, Rojanu in Skednju bile so tudi laške paralelke z 12 oddelki in 2572 učenci, ki so pa večinoma otroci revnih in odvisnih slovenskih starišev, tako, da lahko trdimo, da je bilo med njimi jedva 72 laških otrok. V sv. Križu hodilo je 130 otrok v laško šolo "Lege Nazionaleć, ki so tudi večinoma naši otroci.

Ako seštejemo vse te naše otroke v mestu in okolici: 5360+2812+500+100=8772 — najdemo, da je okoli 9000 slovenskih otrok brez vsake srednje šole!

5360 otrok v mestu nima niti ene slovenske ljudske šole! Vlada je ustanovila za 56 nemških otrok v Trstu 48 oddelkov ljudskih šol in dala tem otrokom na razpolago nemško gimnazijo in realko, a za 5360 slovenskih otrok ni storila nič!!!

Za 9000 slovenskih otrok ni napravila niti enega razreda srednjih šol.

Osemnajst let že romajo slovenske prošnje in utoki radi tržaškega šolskega vprašanja od Poncija do Pilata.

Čudno je, da ne romajo tudi pozivnice k vojakom in plačilni nalogi za davke po takih poteh!

Zadnji čas je, da neha c. kr. vlada norce briti s tržaškimi slovenskimi očeti. Mi slovenski stariši nočemo iz naših otrok ne Nemcev in ne Lahov, temveč hočemo, da ostanejo zvesti sinovi našega slovenskega naroda. To zahtevamo, to hočemo.

In če c. kr. vlada zahteva od nas, da ji dajemo, kar gre njej, zahtevamo tudi mi od nje, da nam da, kar gre nam.

Če pa misli, da jo plačujemo le zato, da ponemčuje naše otroke in da pomaga Lahom poitalijančevati našo ubogo deco, se zelo moti, kar jej pove dne 14. t. m. zbrani narod!

Dare! Kaj hočete naj še gledamo na tako "kulturno" delovanje slavne c. kr. avstrijske vlade in preslavnega laškega magistrata?

Hočete, da bomo še nadalje gledali, kako se nas žrtvuje "višjim obzirom" in kako se nam - v večjo slavo tujih držav - uničuje našo narodnost?!

Mi hočemo biti narod in ne — sluge narodov!

Tudi v slučaju slabega vremena pojdemo v nedeljo dne 14. t. m. ob 4. uri popoludne na shod k Sv. Jakobu. Naj razsaja burja, naj bliska, naj gromi — naj nasprotuje tudi narava proti naši zahtevi o slovenskih šolah v Trstu - vse to nas prav nič ne plaši. Slovenske šole v Trstu si moramo priboriti, ako hočemo tu živeti!

Vsi slovenski državni poslanci se morajo brigati za tržaško šolsko vprašanje, ako jim je v resnici na srcu boljša bodočnost njih lastnega naroda. Vsi narodi na vesoljnem svetu delajo na to, da bi si odprli pot do morja. In tu v Trstu ob Jadranskem morju je slovenska predstraža, ki pa bo morala — pasti prej ko slej, če ne pride do šol. Slovanski poslanci! pomagajte v tej borbi tržaškim Slovencem, saj tabo pomagate tudi vsak svojemu narodu! Dokažite vsemu svetu, da slovanska vzajemnost ni le mrtva črka na papirju!

V k. nemško šolo v ulici Fontana ni bilo sprejetih mnogo naših slovenskih otrok. Ker imajo Lahi zadostno število ljudskih in srednjih šol, je to nezaslišano, da sprejemajo laške otroke, slovenske pa odrivajo. Vsi slovenski stariši, katerih otroci niso bili sprejeti v nemške šole, naznanijo naj to uradniku političnega društva "Edinost" v ulici Molin piccolo štev. 1, vsak dan od 6. do 8. ure zvečer, da bodo mogli naši možje ukreniti na pristojnem mestu potrebne korake. Ob enem jih prosimo, naj pridejo na shod k Sv. Jakobu v nedeljo 14. t. m. ob 4. uri popoludne, da storimo skupaj žnjimi potrebne korake.

Nekateri c. kr. uradniki se boje priti v nedeljo k sv. Jakobu. Kaj je na tem shodu kaj političnega, če prosijo in zahtevajo slovenski stariši, naj dajo slavne oblasti slov. otrokom to, kar jim je zajamčeno v c. kr. avstrijskih zakonih?

Že danes priporočamo vsem onim tisočem naših meščanov in okoličanov, ki se udeleže nedeljskega protestnega shoda pri Sv. Jakobu, naj se vedejo povsem mirno toliko na shodu, kolikor na ulici.

V slučaju, da bi imeli kako navskrižje z redarstvom, naj se z istim ne prepirajo — tudi ako imajo vsa prava na svoji strani. V eventuelnih sličnih slučajih, naj vse take pritožbe sporoče nam, oziroma uradu političnega društva "Edinost", da ukrene potrebno zakonitim potom. Ako pa pride do kakega izzivanja od strani naših someščanov, naj se iste enostavno izroči redarstvu, katero je postavljeno za vzdrževanje reda.

Prisotnih bo določenih par stotin rediteljev, ki bodo imeli nalogo paziti na red in miru, katerim se bo moral sleherni pokoriti. Zato v slučaju, da bi eden ali drugi od teh prekorsil svojo dolžnost, naj se proti istim pritoži pri g. Kravosu, ki bo imel nadzorstvo nad reditelji.

Radi "velikih zaslug"

Campitellijevo glasilo "L'Istria" z dne 6. septembra se kar topi same žalosti na prevelikih zaslugah, ki jih ima najnovejši vladni svetnik Lasciac za poreške Italijanaše! Isto glasilo pretaka krokodilove solze za tem "uzor" možem, ki bi, da-si odlikovan, lahko ostal še nadalje na vodstvu okrajnega glavarstva poreškega!

Mi radi verjamemo Campitellijevemu glasilu, ko se isto topi same žalosti na "preveli" izgubi, da bi si poreški signori želeli imeti še nadalje tega uzor moža — ker pa to "žalibog" — tako vsklika "L'Istria" — ni mogoče, tudi radi vidimo, da pride isti slovenožerec v našo sredo, kjer bo spoznal, da tu nima posla z nezavednimi kmeti in kjer se mu bo nekoliko bolj gledalo na — prste!

Kakor čujemo, pride g. Laščak — pardon Lasciac — na svoje novo mesto, okolo 20. t. m. Na svidenje g. Laščak!

Primestna lekcija

Pišejo nam: Te dni je prišel v neko tukajšnjo delavnico nek laški podanik. Govoril je z gospodarjem delavnice in se mu ponudil, da mu bo delal isto delo, kaj ga delajo sedanji delavci za 12 goldinarjev na teden - za 9 goldinarjev.

Eden delavcev je slučajno slišal stavljeno ponudbo, ki ga je tako razgrela, da je planil na laškega podanika in ga "obdelal pa domače".

Istemu gospodarju se je nedavno temu predstavila trojica laških podanikov. Ti laški "bratje" so prosili, naj jih gospodar vzame v delo, pa bodi le za manjo plačo, nego jo imajo ostali delavci pri istem gospodarju.

Gospodar je povedal tem lačenbergarjem, da tega ne sme storiti, ker da bi ostali delavci, ko bi to izvedeli pobili te usiljivce. Niti to ni zadostovalo nadležnežem! Oni so nadaljevali svoje nesramno usiljevanje ter prosili, naj se jim da manja plača — kar pa naj ostane - tajno! Pošteni delodajalec je odslovil te tri laške "bratce", ki res zaslužijo, da jih "naši" socijalisti zagovarjajo!

Sami smo največ krivi

Pišejo nam: Da se še danes sliši tu pa tam beseda "šćavo", smo mi Slovenci največ — sami krivi. Potem ko so naši sosedje uvideli, da je ta sramotilka — nož, ki se lahko uporabi tudi proti njim (Afrika — Menelik), potem ko so bili tu pa tam sodnijsko kaznovani in ko so v mnogih slučajih plačali to, civilizovanega naroda, nedostojno psovko celo s klofutami, se je ta beseda skoraj popolnoma poizgubila.

Da se pa ni izgubila, je krivo na temu naše ljudstvo, ki, ali iz neumnosti, ali iz nič manj neumne šale, rabi to besedo — samo proti svojim bratom!

Ni redek slučaj, ko naš delavec, oziroma delavka, izreče to besedo na račun svojega sorojaka in to v bližini tujerodcev!

To treba odpraviti na vsak način. Ta sramotilka mora popolnoma izginoti iz ust našincev in še le potem smemo zahtevati, da izgine tudi iz ust drugorodcev.

Pametnejši narodnjaki naj pouče ostale sorojake, da ta beseda pomeni toliko, kolikor beseda suženj, prodan, ali sploh človeka, ki ni sam gospodar svojega življenja. Skrbimo torej, da se ta neumna in nesramna psovka takoj iztrebi in odpravi — iz med nas — potem smemo zahtevati, še le od drugorodcev, da opuste besedo "šćavo".

Ni sicer lepo, da pišemo to o samih sebi, ali pregovor pravi: rano treba čistiti, da-si to boli — ako se noče, da se od te okužuje telo!

Le- upamo, da ta naš glas ne ostane glas upijočega v puščavi in da se že enkrat odpravi ona za vse narode sramotilna beseda.

Mičelin. Od sv. Ivana pri Trstu

Pišejo nam: Prijel sem za pero, da bi vam zapisal kako novico. Zanimati bi vas morda znalo, da laški podaniki še vedno kopljejo v hribu oni rov, po katerem naj priteče v mesto ona tako težko pričakovana voda, a do sedaj je niso mogli še najti. Če bodo vztrajni, naši gospodje na magistratu namreč in če bodo kopali pod Trebčanu do Orleka, kjer teče pod zemljo velika reka, pridejo gotovo do nje — a tu je toliko "če" — da mi težko doživim oni dan, ko bo Trst zadevno preskrbljen z vodo. — In "če" že srečno izvrtajo rov ti naši ljubi laski podaniki do Orleka, ni še nikakor izključeno, da bi morda ne bila ona reka, ki teče mimo Orleka prav tista, katera napaja dandanes Trst in katera daje družbi "Aurisina" prav lepe dobičke na njih deležih! Meščani bi ne imeli v tem slučaju prav nobene koristi in prav nič več vode, pač pa bili priče velike tožbe, ki bi navstala v takem slučaju med tržaško občino in družbo "Aurisino".

Nova pot bo morda kmalu dogotovljena, morda še letos. Kedaj nas bo vezal električni tramvaj z notranjim mestom, tega tudi ne vemo.

Blizo stare cerkvice imeli bomo železniško postajo na novi železniški zvezi s Trstom. Mislim, da bo pri Sv. Ivanu vse drugo življenje, ko bo piskal nad to mirno dolino "lukamatija".

Naš pre — slavni magistrat je že sezidal terasno šolsko poslopje, kamor bodo lovili naše slovenske otroke. Samo svet, pravijo, stal jih je 40.000 gld. Zidanje je vodil neki Wagner, ki si je ob enem z zidanjem šolskega poslopja sezidal sebi tudi kaj krasno vilo. Gloveč si lahko vsak sam kaj misli — vendar mora boleti davkoplačevalca, ko vidi, kam romajo krvavo zasluženi novci, ki jih mora dajati magistratu kakor davek.

Svetoivanski "Narodni dom" je že pri oknih prvega nadstropja.

Pevsko društvo "Zvezda" uči se pridno novih pesmi.

Naš poštni urad se zove še vedno: "San Giovanni bei Triest". — A propos! Hotel sem vam naštevati do večnosti te svetoivanske novice, a ta "San Giovanni bei Trieste" me je ustavil; žalostno sem odložil pero in zamišljeno gledal v strop. Iz te moje zamišljenosti vzbudil me je brivec Vane:

"E, Mičelin, kaj si tako zamišljen?" nagovoril me je.

"V "Edinost" bi rad pisal, pa sedaj ne vem, kako naj zapišem: ali od sv. Ivana, ali od ?San Giovanni bei Triest", ali..."

"No, da vsem uštrežeš, naredi tako: Kadar pišeš v "Edinost", zapiši od "Sv. Ivana", kadar pišeš c. k. nemško-laški vladi, oziroma njenim c. kr. uradom, zapiši "San Giovanni bei Triest", kadar pa pišeš na škofijo, tedaj zapiši..."

"Že vem, "Heiliger Johann bei Triest", kaj ne, ker je škof Nemec..."

"Kaj še!" srdito me je ustavil brivec Vane. "S. Giovanni di Guardiella" — je sedaj naše cerkveno ime."

Debelo sem ga gledal. "Kaj, zraven našega slovenskega imena "Sv. Ivan" — in zraven c. k. uradnega imena "San Giovanni bei Triest" imamo še cerkveno ime "S. Giovanni di Guardiella?" sem vskliknil.

Na moj vzklik potegnil je Vane polo papirja iz žepa, na kateri je bilo, ne pisano, temveč tiskano: "Viv ... in questa parrocchia. — Ufficio par. S. Giovanni di Guardiella."

Omahnil sem. Globok vzdih izvil se mi je iz prsi.

"Kaj že tako daleč smo?" vzkliknil sem.

"Rajnki župnik ni delal tako."

"Ne, ne!"

"Kaj češ, sila kola lomi."

Mičelin. Izlet "Kola" v Boljunc

O tem izletu nam poroča naš stalni poročevalec, da se je izvršil v popolno zadovoljnost vseh udeležencev: Že od državnega kolodvora nas je razveseljevala Wagnerjeva godba, ki je takoj na kolodvoru svirala "Mlade vojake". Od Boršta so se "Kolaši" postavili v red ter korakali do pol hriba, kjer je čakalo lepo razvrščeno mlado a krepko društvo "Prešeren" z narodno trobojnico in z godbo.

Po prijateljskem pozdravu smo skupno odkorakali proti Boljuncu, kjer je bilo lepo okrašeno z narodnimi trobojnicami in kjer so nas sprejeli z streljanjem iz topičev in "živio"-klici.

Na krasnem in lepo prirejenem Venturinijevem vrtu smo se nekoliko ohladili in ker je bilo še zgodaj, smo si potem ogledali vas in okolico Boljunca. Osobito nas je zanimala ledeno-mrzla voda, ki teče iz nekake male vilenice in katero je moral vsakdo okusiti celo — modri "Brivec" se jo je — nalokal!

Domače pevsko društvo in godba sta imela med tem polne roke dela s sprejemanjem pevskih društev: "Slovenca" iz Boršta, "Slavca" iz Ricmanj in "Vodnika" iz Doline. Pred slavnostnim vrtom je stal lep slavolok z napisom "Dobro došli". Takoj pa določeni uri je nastopil predsednik novega pevskega društva g. Kralič Josip, ki je z toplimi besedami zahvalil razna navzoča društva za udeležbo. (Upamo, da kedo gospodov spiše bolj natančno poročilo).

"Prešeren" je za tem nastopil z mešanim zborom: Gerbičevo "Kaj išče tu lovec". Iznenadilo nas je slišati ta najmlajši pevski zbor, ki je popolnoma rešil svojo nalogo in sicer v obeh točkah (zadnjo je pel Forsterjev "Domovini".)

Ostali zbori, kakor: "Vodnik" iz Doline, "Slovenec" iz Boršta, "Kolo" iz Trsta in "Slavec" iz Remanj so sledili "Prešernu" in peli v popolno zadovoljnost mnogobrojnega občinstva, katero je navdušeno aplavdiralo, zahtevajoč ponavljanje — kar se pa ni dovolilo. Petju je sledila veseloigra "Lokavi snubač", ki je provzročila obilo smeha. Kakor petje, je tudi igra popolnoma zadovoljila vse udeležence.

Zadnja točka je bila Hajdrihovo "Morje adrijanske", katero so pela vsa navzoča društva.

Med svobodno zabavo, na kateri so nepretrgoma pela razna pevska društva, je bilo izpuščanje raket in pržiganje bengalov, ki je dajalo po balonih in acetilenu razsvetljenem vrtu magično lice. Navdušenje neopisno. Tržačani smo odšli že pred 9. uro radi vlaka oziroma radi daljave.

Porotne razprave na tržaškem deželnem sodišču

Dne 20. t. m. vršila se bo razprava na tožbo Zofije Kveder proti odgovornemu uredniku našega lista gosp. Franu Godniku in gosp. Kranu Klemenčiču radi razžaljenja časti potom tiska. Predsednik: Pederzolli; sodnika: svetnika Codrig in Mosche; zapisnikar dr. Dolenc.

Dne 22. porotna obravnava proti Roku Priolu radi ubojstva. Predsednik: Petronio.

Dne 23. t. m. porotna obravnava proti Ivanki Gošar radi detomora, kateri se je izvršil v Matuljah. Predsednik: svetnik Pederzolli.

Dne 25. t. m. na tožbo Maksa Cotiča, porotna obravnava proti Valentinu Vouku, Franu Fajdigi in Franu Poliču radi razžaljenja časti potom tiska. Predsednik: svetnik Pederzolli.

Na c. kr. pripravnici za srednje šole na Prošeku se bodo sprejemali učenci dne 14. in 15. septembra. Dne 16. septembra bo sv. maša ob 1/27 uri zjutraj. Učenci se morajo upisati v spremstvu starišev oziroma njih namestnikov in morajo s seboj prinesti zadnje šolsko spričevalo, krstni list, spričevalo o cepljenju koz in se skazati, da nimajo bolezni na očeh.
Voditeljstvo.

Vpisovanje otrok na deški družbeni šoli pri sv. Jakobu

Slovenskim starišem se naznanja, da bo šolsko vodstvo sprejemalo otroke v družbeno šolo dne 13. in 14. septembra od 8 do 12. ure zjutraj.

Stariši naj sami spremljajo svoje otroke k vpisovanju.

Za vstop v prvi razred se zahteva: 1. krstni list, 2. spričalo zdravih očij, 3. spričalo stavljenih kožic.

Učenci, ki prestopijo iz druge šole prinesti morajo seboj zadnje šolsko spričevalo.

Opozarjamo stariše na važnost slovenske šole v Trstu in jih ob enem opominjamo, naj zaradi tesnih prostorov začasno vpišejo svoje otroke, ker pozneje se vodstvo ne bo več moglo ozirati na prekasno došle.
Vodstvo deške šole.

Pričetek plesnih vaj v "Sokolovi" telovadnici

V nedeljo, dne 14. t. m. se zopet zaprično plesne vaje v telovadnici "Tržaškega Sokola". Plesne vaje bodo pričenjale vsako nedeljo ob 8. uri popoludne in bodo trajale do 9. ure zvečer.

Vstopnina za ude 40 stot., za neude pa 60 stot.

NB. Radi nedeljskega shoda se pričnejo plesne vaje dne 14. t. m. še le po končanem shodu.

Vremenski rezultat

Včeraj: toplomer ob 7. uri zjutraj 25°,7 ob 2. uri popoludne 30°,0 C. — Tlakomer ob 7. uri zjutraj 763,3 — Danes plima ob 6.04 predp. in ob 11.35 pop.; oseka ob 5.19 predpoludne in ob 6.03 popoldne.

Dražbe premičnin

V sredo, dne 10. sept. ob 10. uri pred pol udne se bodo vsled naredbe tuk. c. kr. okrajnega sodišča za civilne stvari vršile sledeče dražbe premičnin:

Graditi 142, hišna oprava; ulica Chiozza 7, hišna oprava; Kolonja 9, hišna oprava; ulica S. Zaccaria 2/II, hišna oprava; ulica Stadion 16, sveder in drugo; ulica Rossetti 16, hišna oprava.

========================================
VESTI IZ OSTALE PRIMORSKE
========================================

X Pretep v Tomaju

Iz Tomaja nam pišejo: V nedeljo je bila tukaj procesija za dež. Po procesiji podali so se nekateri možje iz bližnjih vasi v krčmo. Med drugimi ostala sta v jednej tukajšnjih krčem do 10. ure zvečer tudi 42-letni Andrej Vovk z Grahovega Brda in 21-letni Janez Obersnel iz Tomaja. Ta dva sta se nekaj sporekla in Obersnel je rekel Vovku, naj gre domov varovat svojih sedem otrok, ne pa da se ob takej uri klati po krčmah. To pa je Vovka tako razkačilo, da je potegnil krivec in prerezal žnjim Obersnelu trebuh tako močno, da so se istemu čreva pokazala. Ko mu je gospod okrajni zdravnik podelil prvo pomoč, odpeljali so ga v tržaška bolnišnico, a je malo upanja, da okreva.

X Občni zbor "Djačkog pripomoćnog društva v Pazinu"

Odbor tega društva poživlja člane na redni občni zbor, ki se bo vršil dne 16. t. m. ob 2. in pol uri popoludne v prostorih pazinske "Hrvatske čitaonice" po sledečem dnevnem redu: 1. poročilo odbora. 2. razprava o obračunu. 3. predlog o spremembi društvenih pravil. 4. volitev odbora in 5. razni predlogi.

========================================
VESTI IZ KRANJSKE
========================================

* Velika suša na Vipavskem

Poroča se, da je na Vipavskem velika suša. Voda v vodnjakih se je posušila vže pred 14 dnevi. Trava na solncu je zgorela, listje po drevju je očrnelo in sadje zvenelo. Grozdje se še drži, vendar pa bo ostalo le drobno, ako se ne da v kratkem dežja.

* Afera Wallburg

Skoro leto dni je tega, kar je afera Wallburg vzbudila občno senzacijo po vsi Evropi. Ta afera se bliža sedaj svojemu koncu. Kakor znano, je bil vanjo zapleten tudi neki Makso Staudinger, ki je obdolžen, da je ponaredil poročni list, s katerim so Wallburgi hoteli dokazati, da je bila njih mati pravilno poročena z nadvojvodo Ernestom. Staudinger je že kacih deset mesecev v preiskovalnem zaporu. Sedaj pride končno vendar do obravnave, a ta te ne bo vršila pred porotniki, kakor se je doslej domnevalo, nego pred običajnim senatom dež. sodišča. Staudinger je obtožen radi goljufije. Obravnava bo dne 10. t. m., a vršila se bo najbrž tajno.

* Slovensko gledališče v Ljubljani

Režiserja gg. Dobrevolov in Verovšek vodita vsak dan redne izkušnje dramskega osobja. Do početka sezone, ki se otvori dne 27. t. m., se pripravijo 4 drame. Novi ljubimec g. Haässler iz Brna in gdč. Kreisova, nova naivka iz Prage, sta se naučila že toliko slovenščine, da nastopita že pri prvih predstavah v velikih vlogah. Operni kapelnik g. Bemšek študira s tenorjema gg. Hajkom in Turžanskim nove opere. Garderoba se je med počitnicami pomnožila, in g. Waldstein je naslikal več novih dekoracij.

* Umetniška razstava

Se otvori v veliki dvorani ljubljanskega "Narodnega doma" dne 20. t. m. Doslej so poslali svoja dela gg. M. Jama, R. Jakopič, Iv. Grohar, M. Strneo, gdč. Iv. Kobilca, P. Žrnitek, Iv. Vavpotič in C. Mis.

========================================
BRZOJAVNA POROČILA
========================================

Škof v nevarnosti

BUDIMPEŠTA 9. (B) Ođetverouprežna kočija, v kateri se je peljal rabski škof, grof Szechanyi, bisraovat v Marezfalva, bi bila kmalu zadela v nek voz električnega tramvaja. Konji so se splašili in skočili preko nekega plota. Skof in njegovo spremstvo mogli so se rešiti samo tako, da so poskakali iz kočije.

Potresi

PARIZ (B.) Kakor se poroča včerajšnjega dne iz Pafi, zapaćil se je tamkaj ob 12 1/2. uri popoludne močan, 15 sekund trajajoči sunek.

MADRID 9. (B.) V San Sebastianu in Saragossi je bilo čutiti potres.

========================================
RAZLIČNO
========================================

80.000 kron znaša glavni dobitek "Olomuške razstavne loterije". Opozarjamo naše cenjene čitatelje, da se bo vršilo srečkanje nepreklicno dne 25. septembra 1902. in da se v gotovini izplačajo vsi dobitki z 10% odbitkom.

========================================
OGLASI IN REKLAME
========================================

[Sledi številne reklame in oglasi za:
- Tovarne pohištva (Goriška zadruga, Minzi & C.)
- Zavarovanje na življenje (GLOBUS)
- Prodajalne oblek
- Zdravila in kozmetične pripravke
- Lotterie
- Trgovine
- Različne storitve]

========================================
OBJAVA
========================================

C. k. pripravnica za učiteljišča v Sežani

Podpisano vodstvo naznanja, da se prične šolsko leto na c. k. pripravnici za učiteljišča v Sežani dne 8 septembra t. l. Istega dne se bode vpisovalo učence, dečke, kateri so že dovršili 14. leto starosti in si prisvojili primerno znanje na kakšni obširnejši ljudski šoli ali na kakem drugem slirnem učnem zavodu. K zglasitvi se zahteva: a) krstni list, b) zadnje ali pa odpustno spričevalo ljudske šole ali kakega drugega učnega zavoda, c) zdravniško spričevalo, in d) spričevalo o cepljenju koz.

Za obiskovanje tega učnega zavoda ne plačuje se nič šolnine, marveč daje se pridnim in siromašnim učencem nekoliko državne podpore.

Vodstvo c. k. pripravnice za učiteljišča v Sežani, dne 5. septembra 1902.

Al. Bajec, voditelj.
