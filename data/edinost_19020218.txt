================================================================================
EDINOST
Glasilo političnega društva „Edinost" za Primorsko.
V edinosti je moč!
================================================================================
39. številka. Trst, v torek 18. februvarija 1902. Tečaj XXVII
================================================================================

„Edinost"
Izide vsaki dan, razen nedelj in praznikov, ob 4. uri zvečer.

Naročnina znača:
za celo leto 24 kron
za pol leta 12 „
za četrt leta 6 „
za en mesec 2 kroni

Za naročnino v tujini se priračunajo poštni troški.
V knjigarnah v Trstu se prodajajo posamezne številke po 6 stotink (3 svč).
Ure v Trstu pa po 8 stotink (4 svč).
Telefon štv. 478.

Oglasi
se računajo po vrstah v petitu. Za večkratno naročilo s primernim popustom.
Poročila, osmrtnice in javne zahvale domači oglasi itd. se računajo po pogodbi.
Vsi dopisi naj se pošiljajo uredništvu.
Nefrankovaní dopisi se ne sprejemajo.
Rokopisi se ne vračajo.
Naročnino, reklamacije in oglase sprejema apravništvo. Naročnino in oglase
je plačevati loco Trst.

Uredništvo in tiskarna se nahajata v ulici Carintia štv. 12. Upravništvo, za
sprejemanje inseratov v ulici Molino piccolo štv. 3, II. nadstr.

Izdajatelj in odgovorni urednik: Fran Godnlk.
Lastnik: Konsorcij lista „Edinost"
Natisnila tiskarna konsorcija lista „Edinost" v Trstu

================================================================================

SPOZNAVAJ SAMEGA SEBE!

»Poljski Kurjer« — list, izhajajoči v Varšavi — je bil razpisal nenavadno, čudno nagrado. Vendar pa je bilo to početje vse hvalevredno, koristno in bi zaslužilo posnemanja tudi drugod. In med nami Slovenci ne v zadnji vrsti.

Namen koraku poljskega lista je možno pogoditi že po naslovu na čelu tega članka. Spoznavaj samega sebe! To je res potrebno. Ni manje ni potrebno to za ves narod, nego za posamičnika. Potrebno v ofenzivi in defenzivi. V vsakem slučaju in načinu borbe — in naš narod je menda v borbi za svojo sedanjost in za svojo bodočnost — je potrebno, da poznaš svoje prednosti, svoje vrline, svoje čednosti in kreposti, sploh vse, kar ti daje moč, kar te vsposoblja za borbo, kar ti daje jamstva za vspehe. A istotako je potrebno, da poznaš svojo slabo stran: svoje slabosti, svoje pomanjkljivosti, svoje nedostatke, sploh vse ono, kar te slabi, kar ti jemlje moč, kar ti je v oviro. Le če dobro poznaš svoje prednosti in svoje slabosti, svojo močno in svojo slabo stran; če dobro seštevaš svoje vrline in svoje nedostatke — moreš dobiti številko, ki vsaj približno označuje pravo resnično tvojo moč! Le če dobro veš, na katero stran si močen in na katero šibak, moreš računati, koliko smeš zaupati in kako breme moreš nalagati samemu sebi; le če ima narod čiste račune o vsem, kar ga jači in kar ga slabi, more primerno urejevati svojo taktiko, bodi pa že, da v borbi za svoja prava ostaja v defenzivi, ali pa prehaja v ofenzivo.

Nedavno temu smo bili posneli iz znamenite študije veleinteresantnih podatkov o položaju Poljakov v Nemčiji: o napadih, ki jih morajo odbijati, in o obrambenih sredstvih njihovih. Zaključna sodba ni bila neugodna, narve tolažljiva je bila. In sicer ne le za oni odlomek poljskega naroda, ki živi v Nemčiji, ampak tudi za ves narod poljski, in konečno za vse one narode, ki so tlačeni. Zaključek oni študiji je izzveneval v tolažilen in blažilen »Sursum corda«, kajti ta študija nas je poučila, da tudi mali narodi, oziroma njihovi odlomki, odtrgani od celote, se morejo braniti in očuvati pred premočjo, ako imajo v sebi vrlin, ki nadvladujejo slabosti. Za Poljake v Nemčiji velja to. Dobra svojstva, ki govore za njihovo ohranitev, so v svoji vrsti jača, nego njihove slabosti, ki jim spravljajo ekzistenco v nevarnost. No, dokazuje vse to povsem zadostno, da so se Poljaki v Nemčiji so odlomek skupnosti naroda poljskega. In svojstva njihova, dobra in slaba, utegnejo biti, bolj ali manje, lastna vsei individualiteti, skupnosti naroda. Ako sodimo torej po preminih, ki jih daje omenjena, tudi v »Edinosti« posneta studija, prihajamo do sklepa, da se narod poljski ohrani. Država njihova je sicer izgubljena, ali narod ostane.

Ali da se povrnemo k nagradi, razpisani od »Poljskega Kurirja«. Vsakemu narodu treba, da dobro pozna tudi vse svoje slabe lastnosti. Spoznavaje to resnico, je navedeni list razpisal nagrado za najbolji odgovor na vprašanje: »Katera narodna pogreška škoduje Poljakom najbolj in kako bi jo mogli izruti?« Došlo je nad 100 spisov. Nagrado je dobilo delo dra. Stanislava Trzebinskega. Iz te razprave hočemo posneti tu par misli v bolje poznavanje narodnega značaja Poljakov in — Slovencem v ponk. O da, marsikaj, kar Trzebinski očita svojim poljskim rojakom, velja tudi za naš slovenski narod.

Odlikovani avtor očita Poljakom žensko mehkobo. Moric Saški je rekel nekoč, da se mu zdi, kakor da so — ženske jedini možki med Poljski. Priznati treba, da je ta misel opravičena do gotove mere. Ni dvoma, da se v značaju poljskega moža feminini element kaže veliko bolj, nego v možkem v drugih narodih. V tem je izvor vsemu onemu, s čemer se Poljaki razlikujejo od drugih narodov v dobrem in v slabem. Znak tega feminizma v narodnem značaju Poljakov vidi avktor v nestalnosti, ki se kakor rudeča nit vleče po vsej zgodovini Poljske. Iz iste korenike, iz katere izpaja nestalnost, v prepričanjih, smereh ukusa in simpatijah, prihaja tudi pomanjkanje v energiji. Vojne, ki so jih vojevali Poljaki, so se neredko cele po sijajnih zmagah zaključevale z nevspehi, ker so čete jednostavno bežale narazen ter so svoje voditelje popuščale samovolji usode.

In je-li sedaj bolje? — vprašuje avktor. Ta združenja, v katera najprej vse sili v masah, ki pa zopet kmalu propadajo radi pomanjkanja členov: te dobrodelne prireditve, ki se v hipu pozdravljajo s plamtečim navdušenjem, katerih dohodki se pa prekmalu krčijo na jedini prihodek ne toliko plesov; ta s tolikim aplombom uprizorjeni bojkot nemškega kupčijskega sveta — ali ne dokaznje vse to k povsem zadostno, da so se Poljaki — če so bili poprej nestalen narod — jako, jako malo spremenili.

(Zvršetek pride.)

================================================================================

POLITIČNI PREGLED.
V Trstu, 18. feb. 1902.

TRŽAŠKI DOGODKI V PARLAMENTU.

Danes zboruje zopet državni zbor in vladi bo v tej današnji seji opravičiti izdanje izjemnih naredeb za tržaško ozemlje, navesti poslancem tudi vzroke, ki so jo dovedli do takih izjemnih določeb ter zaprositi zbornico za pritrjenje. Če vlada ne bi izvršila te dolžnosti, ugasnejo izdane naredbe same po sebi. Ni dvomiti pa, da je vlada že, oziroma da še danes stori to svojo dolžnost. Dunajski listi sodijo, da se predloga vlade izroči odboru, ki naj prouči materijal dejstev, ki je bil vladi v povod za proglašenje izjemnega stanja, a ob enem naj tudi preišče razmere in dogodke, iz katerih so se razvili obžalovanja vredni dogodki v Trstu.

POLOŽAJ V SRBIJI. Bivši srbski naučni minister Kovačevič je postavljen v disponibiliteto. Imenovanje definitivnega ministra za nauk in bogočastje se izvrši potem, ko bo dovršena razprava o zakonskem načrtu glede ljudskih šol. V včerajšnji konferenci kluba večine so obsojali nastop skrajnega radikalca Živkoviča, ki je o priliki Tavšanovičevega pogreba kritiziral dogodke zadnjih časov na način, ki žali parlamentarno večino.

Zagotovlja se, da v bližnjem času pride do spremembe v ministerstvu. Kralj Aleksander da se je te dni posvetoval z načelnikom liberalne stranke, Avakumovičem. Novi kabinet bi se sestavil iz členov liberalne, napredne in radikalne stranke.

VPRAŠANJE DVOBOJA V NEMČIJI. Včeraj so se v Nemčiji na različnih mestih pečali z vprašanjem dvoboja, in sicer v državnem zboru nemškem, v pruskem deželnem zboru ter na neki razpravi porotnega sodišča v Hannoverju.

V državnem zboru nemškem je poslanec Lenzmann predlagal resolucijo, ki poživlja vlado, naj z vsemi dovoljenimi sredstvi prepreči slučaje dvoboja med častniki. Poslanec Bachen pa je branil mnenje, da bi se moral dvoboj dovoljevati le v gotovih slučajih. Socijalistični poslanec Bebel je mnil, da je izmed častništva mogoče iztrebiti dvoboj le tako, da se bo odslovljalo vse tiste častnike, ki se udeležujejo dvoboja. Posl. Roon je izvajal, da bi za razžaljenje časti trebalo določiti mnogo ostrejše kazni in da bi se moralo za posebno težka razžaljenja dovoljavati dvoboj.

V deželnem zboru pruskem pa je poslanec Barth zahteval, da se svetnik Cuney odslovi iz službe državnega pravdnistva, ker je na nekem dijaškem komersu izjavil, da v gotovih slučajih zahteva razžaljena čast, da se žalilca pokliče na dvoboj.

Justicni minister je izjavil, da so bila tudi časniska poročila o Cunevvem govoru na dotičnem komersu pretirana, da je bil Cuney dovolj kaznovan s tem, da je bil premeščen ter da je govoril le o dijaških menzurah, katere da ni smatrati za resne dvoboje, kakoršni se jemljejo v obzir v kazenskem zakoniku.

Hannoveransko porotno sodišče je na včerajšnji razpravi obsodilo nekega Falkenhagena na 6 letno ječo v trdnjavi, ker je v dvoboju ubil svojega nasprotnika, deželnega svetnika Bennigsena. Dvoboj je navstal vsled tega, ker je Falkenhagen imel nedovoljeno razmerje z 31-letno, krasno Bennigsenovo soprogo.

VOJNA V JUŽNI AFRIKI. Govori se, da v soboto prispe v New-York burski diplomatični odposlanec dr. Müller, ki prinese predsedniku Rooseveltu Krugerjevo lastnoročno pismo, v katerem prosi Kruger predsednika Zjedinjenih držav za posredovanje v južno-afričanski vojni. Burska delegata Wessels in Wolmarans skušata priti v dotiko z ameriškimi burofilskimi krogi. Iz Londona pa prihaja nasprotna vest, da se ona dva burska odposlanca, ki sta v soboto zapustila Belgijo, nista napotila v Zjedinjene države, temve v južno Afriko, kjer da bodeta vplivala na to, da se vojna konča.

V včerajšnji seji angleške spodnje zbornice je vojni minister Brodrick izjavil, da se je dne 15. t. m. pričela sodna razprava proti ujetemu burskemu poveljniku Kruitzingerju. Lord Kitchener da bo skrbel za to, da bo možno Kruitzingerju navesti vse dokaze za svojo nekrivdo, ter da se mu ne dogodi nikaka krivica.

================================================================================

PODLISTEK

VLADIMIR.
Hrvatski spisal Avgust Šenoa, prevel M. C-t-č.

II.

Na večer je bil Vladimir zopet v svoji sobici s pobratimom Evgenijem.

»E, kaj je?« je povprašal le-ta prijatelja.

»Dogovor je sklenjen. Vzgojitelj sem Dobraničevega sina.«

»Zares?«

»Hoteli so me popolnoma privezati na svojo hišo: preselil naj bi se k njimi. A ti?«

»Nisem hotel, seveda, privoliti v to, in to radi tebe.«

»A kako je bilo? Kako sodiš o teh ljudeh?«

»Vladimir je bil pripovedoval prijatelju, kako se je sešel s starim Dobraničem in kar mu je le-ta govoril.«

»To sem mogel misliti«, je rekel Evgenij, »ali dalje, kaj je bilo dalje?«

»Iz samotnega brloga Dobraniča sem šel k gospej v salon. Bilo mi je, kakor da sem prišel v drugo hišo. Med tem ko je pri starem vse starinsko, zaprašeno, blestelo je v stanovanju gospe samo razkošje po najnovejši modi. Gladki parket je blestel kakor zrcalo, pohištvo je ob finega svilenega damaska, zastori od najfineje tkanine, slike, ure, posofije, vse je tu dragoceno, ukusno in lepo.

Sobarica me je prijavila in čez nekoliko trenotkov me je sprovela v tretjo sobo, kjer me je pričakovala gospodarica, sedeča v velikem naslonjaču. Črte lica so tudi sedaj fine, plemenite, očesi žarki in živi, ali svežost njenega lica je izginila in gospa Dobranička hoče neizprosne sledi časi prikrivati z umetnim koloritom, tako, da je je lice nekako podobno krinki, kar je jako neugodno delovalo name. Smehljala se je aristokratično in ljubeznjivo, prevračala je oči, ubirala drobne ustnice in pokazovala fini drobni ročici. Vse to je bila kombinacija, koketarija. Sedela je brezdelno, odeta svileno domačo haljo pod čepico od belih čipk. Poklonivši se globoko sem jej poljubil roko, morda okorno, ker me je ta njena naučena finost kolikor toliko zmedla in ker me je bila gospa pomerila od nog do glave, ko sem vstopil v sobo.«

»Dober dan, gospod!« je pokimala z glavo in namignila z roko.

Sel sem na stolico, nekoliko od nje.

»Vi torej namerjate biti učiteljem mojega sina?«

»Da, milostiva gospa! To mi bo na veliko srečo. Velemožnemu gospodu sem se že predstavil.«

»Da, da! On Vas je poslal semkaj. Moj mož je preve okupiran se svojim poslom. Za hišo moram torej skrbeti jaz, in ako boste v bodočem svojem poklicu česa zahtevali, izvolite se samo do mene obrniti.«

Razumel sem približno, kaj je gospa hotela reči s temi besedami ter sem odgovoril skromno:

»Nočem opustiti, milostiva gospa.«

»Prosim Vas«, je nadaljevala gospodarica, »Vi ste iz plemenitaške rodbine, kolikor sem mogla posneti.«

»Da, milostiva gospa«.

»To mi je drago, gospod. Pri nas je res jako malo domačih ljudij, ki bi bili dorasli nalogi vzgojitelja. Temu se posvečajo največ kmečki sinovi prostega naroda, ki po svojem rojstvu ne vedo, kako se živi v odlični družbi, ki torej svojega učenca ne morejo navajati na fineje manire. Kaj hočete, to je že v krvi. Ozirom na to pa, da ste Vi plemenit, nadejam se za trdno, da daste mojemu jedincu tako smer, da se bo danes jutri brez moje sramote mogel gibati v fini družbi.«

»Potruditi se hočem, milostiva gospa«.

»Dobro, — prosim Vas — znate-li plesati?«

»Znam.«

»Dobro. Ste-li veš v glasbi?«

»Nekoliko. Veš sem kitari in pevanju.«

»Hm! A glasovirju?«

»Žalibog ne.«

»To mi je žal. Ste-li veš francozkemu jeziku?«

»Sem«.

»Kaj čitate?«

»Viktorja Huga, Berangera, Lamartina.«

»Iskreno moram priznati, da jih ne poznam. Jaz vem samo za Sue-a, Balzaca in Paul de Kocka. No, prosim Vas, še eno vprašanje.«

»Izvolite, milostiva gospa.«

»V čem hočete poučevati mojega sina?«

»V predmetih, ki so za šolo potrebni.«

»Tu bi imela nekaj pripomniti. Prosim, ne mučite mojega deteta. Moj sin je pametna glavica, umeva brzo. Ali je nekoliko živ v naravi, nekoliko nestrpen, kakor sem tudi jaz. Učitelji zahtevajo, da se otroci premnogo uče, da si s knjigami slabijo pamet«.

(Pride še.)

================================================================================

TRŽAŠKE VESTI.

ČITATELJEM. Včeraj je bil gospod Fran Godnik, odgovorni urednik našega lista, pozvan na policijo, kjer so mu dali raznih pojasnil glede izhajanja lista za čas, dokler bo trajalo izjemno stanje. Da mora list na cenzuro 3 ure popred, nego izide, smo že povedali. Včeraj pa je dobil naš urednik odredbo, da čas za predlaganje listov v cenzuro je le dvakrat na dan in sicer točno ob peti uri zjutraj ali točno ob 3. uri popoludne. Naš list smo navadno dovrševal po četrti uri, ker smo do polu treh čakali na brzojavke korespondenčnega biro. Te dni pa nam bo zaključati list najkasneje do polu 3. ure, ako hočemo, da pride isti pravočasno v cenzuro in da torej sploh izide istega dne.

Neizogibna posledica temu pa bo, da bomo morali — izlasti ozirom na pičlo odmerjene moči v uredništvu — hiteti kar se bo le dalo in da bomo prisiljeni zanemariti to in ono, posebno pa rubriko brzojavnih vesti.

Nadejamo se pa, da bodo čitatelji upoštevali označene odnošaje in naš položaj — kakor jih moramo upoštevati tudi mi sami — ter da bodo potrpeli teh par dnij.

--------------------------------------------------------------------------------

NAROČNIKOM. Opozarjamo opetovano vse one cenjene naročnike, ki čitajo naš list, ne da bi ga plačali, da store čim prej svojo dolžnost, kajti drugače ustavimo list vsem dolžnikom. — Izdajanje takega lista stane mnogo denarja, katerega moramo tudi mi v naprej plačevati.

Uprava »Edinosti«.

--------------------------------------------------------------------------------

NOVINSKI GLASOVI O DOGODKIH V TRSTU.

V kolikor moremo zasledovati razmišljavanja po nemških listih o usodnih dogodkih tržaških, mogli bi reči, da isti povdarjajo bolj ali manje akcentuirano — izlasti dvojno: a) da so se zgodile pogreške in zamude od strani oblasti in da bi se bilo lahko preprečilo vso nezgodo, ako bi bili dovolili poprej, kar so pozneje, pod pritiskom, vendar dovolili; b) da so na demonstracijah sodelovale tudi elementi, katerim niti na misli ni bila stvar, radi katere se je bil pričel štrajk kurjačev in se potem razširil v generalni štrajk; ali — kakor meni »Grazer Tagespost« — da je poleg borbe za stvar kurilcev tekla paralelno tudi druga akcija!! (S katero bi kurilci Llovdovi prav gotovo in najodločneje odklonili vsako zvezo).

Tudi vprašanje, da-li je bila uporaba vojaštva umestna in potrebna, ali ne, je predmetom živahne diskuzije. V tem pogledu gredo merienja močno navskriž kakor je že strankarsko in politično stališče dotičnega lista. Jedni obsojajo brezpogojno to uporabo, drugi jo branijo, tretji se gibljejo nekako v sredi. Odločno brani vojaštvo dunajska »Reichswehr«. Mi se nikakor nočemo identificirati z mislimi dunajskega lista, ali na par njega pripomb moramo vendar opozoriti.

Zapomniti si je — pravi — , da vojaštvo je rekvirirano od političnih uradnikov in da je dolžnost tem poslednjim organom, opozarjati množico na posledice punta. Na politično oblast pada torej o takih prilikah odgovornost in ne na vojaštvo.

In potem nadaljuje rečeni list: »Mi ne vemo, da li so se v Trstu godile pogreške v tem pogledu. Mi se sploh ne uglobljamo v vprašanje, da li sta namestništvo in policijsko ravnateljstvo takoj s prvega začetka prav umela svojo nalogo. Stroga preiskava, ki je uvedena, naj prinese popolno jasnost v to. In če kdo ni storil svoje dolžnosti, zadene naj ga vsa kako primerna kazen.« Potem protestuje »Reichswehr« proti obdolževanjem, izrečenim v državnem zboru, kakor da bi bili vojaki samovlastno prieli na lice mesta, da groze mirnim meščanom in kakor bi bilo vojaštvo le iz objesti rabilo orožje.

To pa povdarjajo vsi listi — izvzemši morda le vladine organe —, da je bilo že pozno, ko so se državni organi zavedli svoje naloge: naloge posredovalca med delavcem in delodajalcem. To povdariti je kaj potrebno izlasti nam Slovencem, ki le preradi vidimo in gledamo orodje, ne pa volje, ki vodi to orodje; ki le preradi gledamo le v nižave, a niti ne mislimo na to, da bi malce pogledali tudi v višave: ki se le preradi srdimo na one, ki morajo ubogati, a se ne menimo za one, ki odrejajo, določujejo in ukazujejo!!

Tudi grehe nižih treba grajati in — če je potrebno — tudi ostro kaznovati! To je gotovo. Ali to ni prav, da nikdar ni ne mislimo, da-li vzroki tem grehom niso tudi kje drugje. Mi se hudujemo radi in često na kakega uradnega slugo, kakega orožnika, kakega podčastnika, kakega podrejenega častnika. Tudi ti greše lahko le zbok svojega temperamenta, zbok zagriženosti, zbok raznih zlih instinktov, ali pa iz neumevanja svoje naloge, ali v obče se lahko reče, da sogrehi teh nižih ljudi konsekvenca druge volje, ki se združuje v vseukupnem zistemu.

Tako nekako povdarjajo nemški listi: da viša volja ni primerno postopala povodom štrajka! In to smo hoteli podati našim rojakom v razmišljanje sosebno sedaj, ko so se duhovi — tako se nadejamo — jeli pomirjati.

Ali to jedno moramo povdarjati tu, da ga nismo še čitali glasu proti štrajku kurilcev samemu, glasu, ki bi trdil, da zahteve teh trpinov niso bile opravičene!

To je v popolno opravičenje onih, ki so uprizorili štrajk, in onih, ki so se pridružili istim ter z velikim štrajkom manifestirali solidarnost delavskega stanu. Kar se je pozneje godilo, treba seveda grajati. Ali krivda na vandalizmih ne pada na te manifestante, ampak na — druge!!

Tako je izjavil tudi vladni zastopnik v mestnem svetu in mi mu pritrjamo. Na elemente, ki so s štrajkom uprizorili drugo »paralelno« akcijo, ki so štrajk zlorabljali za demonstracije, ki niso bile v nikaki vzročni zvezi s štrajkom — na te pada odgovornost za čine, katerih ne obsoja le zakon, ampak tudi pošteno človeško mišljenje!

Se par umestnih konzideracij iz lista »Reichswehr« ravno na to stran naj zabeležimo tu.

»Naš emporij ob Adriji — pravi — je zopet na žalosten način dal mnogo govoriti o sebi. Obžalovanja vredni dogodki, katerih pozorneje proučenje bo naše pristaniško mesto, so provzročeni iz drugih motivov. Če ima kako v sebi hitro za seboj take skrajne konsekvence, potera treba že misliti, da se je to nadejalo tudi iz strani, ki ni v direkčji zvezi s štrajkom delavcev. To trditev podpira okolnost, da so nemiri trajali dalje tudi potem, ko je bil štrajk kurilcev že poravnan...

Množica je tu pa tam nosila rdece in črne zastave. Črna zastava pa je, kakor znano, simbol iredente... Zdi se nam — pravi dunajski list — da so kurilci Llovda močno stopili v ozadje in da iz štrajka in sledečih mu pojavov vlečejo dobiček, ter ob razvnetem planem kuhajo svojo juhico tisti elementi, ki so že prej preskrbeli mestu tržaškemu glas žalostne specijalitete v monarhjji. Tej družbi treba — zaključuje »Reichswehr« — temeljito zaustaviti rokodelstvo in jej dati ogutiti železno pest!

Enim ali od gotove strani, da morejo v sedanjem hipu sejati veter, pa jim bodi povedano, da bodo želi vihar!«

--------------------------------------------------------------------------------

IZJAVE NAMESTNIKA IN ŽUPANA.

Namestnik grof Goëss je vsprejel dopisnika lista »Neue Freie Presse« in se je istemu izjavil o dogodkih v Trstu. Jedro izjave grofa Goëssa je:

Tu sta bili dve gibanji eno poleg drugega. Zahteve kurilcev so bile zmerne. On sam je priporočil, naj se pogajanje izroči razsodišču. Drugi delavci so hoteli podpreti zahteve kurilcev. Ali mislili so le na velike zavode in podjetja, ne pa na generalni štrajk. Ta poslednji je bil le izsiljena demonstracija, s katero niso imeli nobene zveze tisti delavci, ki so res hoteli podpirati kurilce. Ti delavci ne morejo biti odgovorni za izgrede in žrtve. Saj so izgredi začeli še le tedaj, ko se je razsodišče že sestalo.

Če bi se bila množica uprla vojaštvu le v fronti, bi bilo to umevno ob vladajoči razburjenosti in bi ne bilo tako hudo. Ali na trgu med trgestejern in gledališčem je bila mala četa — tako je povdarjal namestnik — napadena od spredaj in zadaj, obkoljena in ometavana s kamenjem. Bila je v nevarnosti, da jo množica zmore! Dva kamena sta zadela zapovedujočega častnika na glavo in v spodnji del telesa, na kar se je zgrudil v nezavest. Tedaj so podčastniki že po predpisih morali dati streljati, o čemer se je res zgodilo, da so bile zadete tudi neudeležene osebe in da je jeden strel prodrl v tamkajšnji poštni urad.

Tudi župan Sandrinelli je govoril z istim dopisnikom in menil:

da Trst ima mnogoštevilne sodrge, ki stanuje v oddaljenih kvartirjih in je sicer nevidna, ki pa si o tacih dogodkih upa na dan. Jako težko je brzdati to sodrgo. Mnogi trdijo tudi, da so sklepi mestnega sveta — da se protestuje proti postopanju vojakov in redarstva, da se ustreljeni pokopljejo na mestne stroške in da se njihovim rodbinam dovoli podpora 10000 K — vspodbujevalno delovali na razgaljeno množico.

Voditelji generalnega štrajka in nasilne demonstracije (Torej tudi g. župan je videl dvojno gibanje!!) niso nadvladovali množice in so izgubili vodstvo nad masami. Tako imenovani generalni štrajk je bilo podjetje brez zmisla, v katero je mogla zavesti le domisljevana mogočnost, hoteča dokazati gospodstvo nad masami, kajti po izgubi zaslužka in podraženju živil so najhuje zadeti ravno najrevnejši sloji. Župan se nadeja, da skoro nastopijo normalne razmere, kajti, škoda, ki jo trpe vsi krogi prebivalstva po izsiljenem mirovanju vseh obratov in podjetij, je občutna in bi nadaloje trajanje tega stanja dovelo do resnih kriz.

--------------------------------------------------------------------------------

VAŽEN MOMENT.

Dunajska »Reichswehr« opozarja — govoreč o tržaških dogodkih — na neki moment, ki je res važen in katerega treba upoštevati, kadar se sodi o nastopanju vojakov o takih hudih prilikah, izlasti pa o okolnosti, da so o takih nemirih često ubite in zadete tudi osebe, ki niso bile udeležene na nemirih samih. Ta moment pa je, da puške, ki jih imajo pešci, so prirejene za streljanje na daljave do 4 kilometrov. Ako se torej iz takega orožja strelja na blizo, je možno, da kroglja prodere celo skozi štiri vojake, obložene z vso upravo. Tako je možno, da so ranjeni tudi čisto nedolžni pasanti. Zato meni dunajski list, naj niki orožniki in vojaki, kadar so za azistenco imeli posebne azistenčne patrone, ne pa dale nosečih vojnih patron. Patrone naj bi bile nabasano z malo in manje močnim smodnikom. Ali pa naj bi patrone za take prilike sploh konstruirali tako, da bo strel deloval le na široko, a ne na globoko.

--------------------------------------------------------------------------------

SKLEPI MIROVNEGA SODIŠČA.

Mirovno sodišče, sestavljeno iz zastopnikov Llovda in delavcev, je storilo nastopni sklep:

1.) Ob absolutni potrebi izrednih del na račun broda, bodi med vožnjo, bodi na kopnem, mora družba odškodovati kurilce za delo čez uro.

2.) Llovdova družba je obvezana določiti dnevni čas kurilcev med mudenjem v pristaniščih na 10 ur, in sicer od 7. ure zjutraj do 6. ure popoludne, vštevši poluren počitek za zajutrk in počitek poldruge ure o poludne, med vožnjo pa na 8 ur.

3.) Ob enem se poživlja vlada, da red za pomorščake nemudoma spremeni v tem zmislu, da se obveza za nočno stražo za moštvo v Trstu omeji le na neobhodno potrebno, da bodo izlasti kurilci od trenotka, ko je prišel parnik v pristanišče, in sicer z ozirom na utrudljivo službo, odvezani od ponočne navzočnosti na krovu parnikov.

Razsodišče, ki je imelo razsojevati med Llovdovo upravo in strajkujočimi kurjači, je torej pozvalo vlado, naj spremeni odredbe, ki določujejo dolžnosti mornarjev tekom časa, ko se ladije nahajajo v luki in vsled katerih odredb morajo mornarji upravljati ponočno stražo na ladijah v luki. Razsodišče je vlado pozvalo, naj vlada te odredbe spremeni v toliko, da posebno kurjačem, z ozirom na njih težavno službo, ne bo treba opravljati te nočne straže.

Trgovinski minister baron Call je na ta poziv odposlal predsedniku razsodišča, županu dru. Sandrinelli-ju sledečo brzojavko:

»Pomorska oblast je pooblaščena odrediti takoj na podlagi § 19. opravilnika pristaniške policije, da se število moštva, vključno kurilce, ki ima opravljati nočno stražo, na brodih v luki, omeji na najpotrebnejše.«

--------------------------------------------------------------------------------

ELEKTRIČNI TRAMWAY. Danes se služba električnega tramwaya vrši zopet v popolnem redu in bi bila lahko že včeraj zjutraj, da ni silna burja, ki je vihrala v nedeljo, nekaj poškodovala na električni napeljavi.

--------------------------------------------------------------------------------

VOJNE LADIJE V NAŠEM ZALIVU. Včeraj zjutraj so priplule v naš zaliv tri veče vojne ladije in ve torpedinijeri ter nekaj manjših vojnih ladij. Na treh vojnih ladijah: »Wien«, »Budapest« in »Monarch« je ukrcanih 1500 mornarjev. Popoludne se je izkrcalo iz ladije »Monarch« v ladijedelnici S. Marco 24 mornarjev, ki so se postavili na stražo pri gradnji novih vojnih ladij. Torpedinijere in manjše vojne ladije so se povrnile ter zasidrale v piranskem zalivu.

--------------------------------------------------------------------------------

STANJE RANJENIH O ZADNJIH DEMONSTRACIJAH. Stanje težko ranjenih, ki so bili vsprejeti v mestno bolnišnico, je po večini ostalo neizpremenjeno, tako pri poštnem uradniku Franu Fitzko, brivcu Hermanu Vidjaku in Srečku Ličenu, medtem ko se je stanje 11-letnega Marija Ivodermaca znatno zboljšalo, a stanje mesarskega pomočnika Artura Luzzatta shujšalo v toliko, da mu bodo morali ranjeno nogo odrezati.

--------------------------------------------------------------------------------

NASLEDKI RAZDIVJANOSTI.

Naš poročevalec nam piše: Kar žalost in sveta jeza prijema človeka, ko koraka po mestnih in predmestnih ulicah!

Na trgu stare mitnice, v ulicah Barriera, Tesa, Molin a vento, Castaldi, Rigutti ne najdeš cele svetiljke! Javna stranišča in premnogo svetiljk zasebne lastnine, je uničenih. Da so ti divjaki bili res divjaki in da to niso bili pošteni štrajkovci-delavci, o tem pričajo razbite svetiljke v gornjem Rocolu in one, ki so postavljene okolo bolnišnice pri sv. M. M. zgornji!

Simptomitično pa je, da je v srcu mesta le redka svetiljka, ki bi kazala znake vandalizma prošlih dni!

Mi smo prepričani, da je to razbijanje le nasledek hujskanja elementov iredentiškega kroja, kar nam potrjujejo tudi poročila onih, ki so imeli priliko opazovati »gospode«, ko so delili otročajem ukaze in — denarje!! (Tudi mi smo čuli nekaj takega od jako ugledne osebe. Op. ured.)

Škode, ki so se napravile te dni na pouličnih plinovih svetiljkah znašajo kakih 30.000 kron. Pobitih je bilo namreč kakih 400 svetiljk ter kakih 80 svetilnih stebričev. Se celo včeraj zjutraj bilo je na miramarski cesti ter blizu sv. Andreja pobitih nekaj svetiljk. Včeraj zjutraj je pričelo kakih 40 delavcev iz plinarne popravljati poškodovane svetiljke ter jih nadomeščati z novimi, ki so bile namenjene za nadomestitev starih navadnih plinovih svetiljk z novimi Auerjevega sistema. Sodi se, da bo v kakih 10 dnevih razsvetljava ulic zopet popolnoma v redu.

--------------------------------------------------------------------------------

PRIHOD KRVNIKA V NAŠE MESTO.

Z ozirom na naglo sodbo, ki se je uvedla z izjemnem stanjem, došel je včeraj z Dunaja v naše mesto krvnik Josip Lang z dvema pomagačema. Vsi trije so se nastanili v nekem stanovanju ječe v ulici Tigor. Z Dunaja sta došla tudi jeden vojaški kapelan in zdravnik.

--------------------------------------------------------------------------------

VOJAŠTVO. Vojaške čete, ki so bile včeraj zjutraj zasele Llovdov arsenal ter popoludne nekatere točke po mestu, so se včeraj okoli 6. ure popoludne povrnile v vojašnico, ker je bilo vse mirno. Se danes pa so vojaki na straži pri glavnih javnih uradih, na obeh železniških postajah, v Llovdovi palači ter v svobodni luki.

--------------------------------------------------------------------------------

ODPRT GROB. V Gabru je umrla dne 16. t. m. gospa Jelena Križ, glavarina znane rodoljubne rodbine Križeve ter mati iskrenemu in delavnemu rodoljubu v Pulju, gospodu Lacku Križu. Lahka jej zemlja, častiti ženi! Spoštovani rodbini pa naše sožalje.

--------------------------------------------------------------------------------

DOBRO POMETA!

Iz glasila te škofije, »Curia Episcopalis«, je posneti, da je gospod kapitularni vikar Petronio, ta notorični vodja opozicije proti blagopokojnemu škofu Sterku, v kratkih treh mesecih premestil ni manje nego 35 svečenikov, seveda skoro same Hrvate in Slovence! Vsakemu duhovniku, sosebno pa mlaji, ki se nahaja v čini knjigagelenih tržaških reformatorjev, se je seliti od sela do sela, kakor so se nekdaj selili apostoli. Naši duhovniki zatrjajo, da so taka seljenja nekaj nezaslišanega v tej naši škofiji ter da si jih ni možno tolmačiti z navadnim razumom. In nota bene: ta gonja se vrši v neugodni zimski dobi.

To hlastovo premeščenje si naši duhovniki tolmačijo tako, da mlada gospoda reformatorji se svojim poglavarjem hitč, da urede škofijo po svoje — dokler je čas in dokler jim traja oblast, kajti, če bi prišel škof, ki jim ne bo na uslugo, potem bo konec temu premeščevanju. Novi škof naj najde škofijo čisto po italijansko urejeno in kakor novinec se bo moral držati tega vsaj iz početka.

Tako si mislijo in izvajajo, kar so popred zahtevali v svojih spomenicah. »Naša Sloga« jim kliče: Finchè dura, non paura!

--------------------------------------------------------------------------------

KAJ JE SE ŠOLSKIM POUKOM?

Pišejo nam: Čudom se je čuditi, da ni nobeno šolsko oblastvo izdalo kake odredbe o državnih in mestnih šolah za čas izjemnega stanja. Je li umestno, da ostanejo šole odprte za časa izjemnega stanja? Ali bi ne bilo umestneje, da z ozirom na varnost šolske mladine ostanejo iste zaprte za ta čas? Je-li bodo onim učencem, ki radi trajajočih nemirov niso ali se ne pohajajo šole — zamujene dneve beležili kakor opravičene ali neopravičene zamude? Mi menimo, da bi bilo potrebno, da šolska oblast objavi kako odredbo v tem vprašanju, da ne bo nepotrebnih sitnosti, oziroma, da ne bodo stariši v dvomu.

Ve očetov.

--------------------------------------------------------------------------------

KOP V CERKVI.

Predminolo noč so udrli tatovi v cerkev na Katinari. In sicer so si napravili v velika vrata luknjo, toliko, da je moglo človeško telo skozi. Tatovi so odprli tabernakelj ter odnesli moštraneo in ciborij. Grdi zločin se je moral dogoditi po polunoči, kajti finančni stražniki pripovedujejo, da so še popolnoči hodili okolo cerkve, ne da bi bili kaj opazili. Gospod župnik je prijavil dogodek takoj v jutro policiji, namestništvu, magistratu in ordinarijatu.

--------------------------------------------------------------------------------

DROBNE VESTI.

Kap. Včeraj je zadela kap kapitana »škunerja« »Nicoletto«, g. Luko Gjadrosića. Poklicanemu zdravniku ni preostajalo drugega, nego konstatirati nastopivšo smrt. Truplo preminolega so prepeljali v mrtvašnico pri sv. Justu.

Aretiranje. Včeraj zjutraj so aretirali v svobodni luki 25-letnega delavca Antona S. radi tatvine. Odpeljali so ga v zapor.

Tatvina. Gospod Julij Minzi, stanujoči v ulici Manzoni št. 2, je naznanil na komisarijatu pri sv. Jakobu, da so mu nepoznani zlikovci odnesli iz njegovega stanovanja 160 kron in dva dežnika, vredna 8 kron.

Dražbe premičnin. V sredo, dne 19. februvarja ob 10. uri predpoludne se bodo vsled naredbe tuk. c. kr. okrajnega sodišča za civilne stvari vršile sledeče dražbe premičnin: Občina 319, prešič; Korzo 18, oprema v zalogi in tiskarski stroji; Rjadin 764, hišna oprava; trg Piazza piccola 2, ročna dela; ulica dell Istituto 24, hišna oprava; sprehod sv. Andreja, krčmarska oprema; ulica della Guardia 4, hišna oprava.

Vremenski Vestnik. Včeraj: toplomer ob 7. uri zjutraj 7°.5 ob 2. uri popoludne 10°.1 C.6 — Tlakomer ob 7. uri zjutraj 753.1 — Danes plima ob 7.15 predp. in ob 8. pop.; oseka ob 1.24 predpoludne in ob 1.39 popoludne.

================================================================================

DRUŠTVENE VESTI.

DONESKI ZA MOŠKO PODRUŽNICO DRUŽBE SV. CIRILA IN METODIJA V TRSTU.

Blagorodna rodbina Ante Truden namesto venca na krsto blagopokojnega g. Ivana Dolinarja 20 K; potom upravništva »Edinosti« g. Kažem poslal 7 K 40 st., kateri znesek se je nabral v veseli družbi pri »Lipi« v Bazovici; istim potom je doposlal g. Anton Bole v Koprivi znesek 4 K 52 st., nabrane istotam v veseli družbi na osmici; pri ljudskem štetju v Vatovčevi hiši popisovalec 10 K; na mesto venca na krsto pokojnemu rodoljubu Franu Bonetu nabral g. Fran Kravos med rodoljubi in prijatelji istega 31 K 20 st.

Srčna hvala vsem!
Blagajništvo.

--------------------------------------------------------------------------------

DAROVI. Za dijaško pomožno društvo v Pazinu so darovali odborniki in neki udje »Konsumnega društva pri Cezarjih« svoto K 5.50, katero so poslali na našo upravo. To svoto je naša uprava takoj odposlala na določeni kraj.

--------------------------------------------------------------------------------

NOVE USTANOVE NA GORIŠKEM.

V Gorici se je ustanovilo društvo »Narodni sklad«. Želeli bi, da bi nam osnovatelji javili kaj konkretnega o bitstvi in namenih tega novega narodnega društva.

Na svečnico je zboroval komite za osnovanje vinarskega društva za Goriško. Ustanovni kapital bo znašal 60.000 K v 3000 doneskih, po 20 kron jeden. Člen ne sme več svot vplačati nego 50; vstopnine je 2 kroni. — Društvo bi imelo svoj sedež v Gorici ter ne more prenehati pred 5 leti. Vsa reč je v laških rokah.

--------------------------------------------------------------------------------

SKRB ITALIJANOV ZA ISTRSKE »KOMUNE«.

Kakor je znano, sklenil je svoječasno deželni zbor istrski, da ustanovi v Sušnjevici jedno komunsko ljudsko šolo. Ker deželni odbor v tej stvari ni dobil še nikake rešitve od deželnega šolskega sveta istrskega, je sedaj, kakor poroča »Piccolo« deželni odbor urgiral odgovor od dež. šolskega sveta.

Blagor istrskim »Komunom«, za katere tako po očevsko skrbe istrski Lahoni!

Čisto naravno pa je seveda, ako isti, ob toliki skrbi za »Komune«, popolnoma pozabljajo na najvitalnejše potrebe slovanskega prebivalstva v Istri.

================================================================================

VESTI IZ OSTALE PRIMORSKE.

UČITELJSKO DRUŠTVO KRŠKO objavlja v »Naši Slogi«: »Št. 45. — Slavnemu predsedništvu »Zaveze avst. jugoslovanskih učiteljskih društev v Ljubljani«: »Da se ne bi mislilo, da tudi naše društvo molče odobrava pisavo Zavezinega glasila, »Učiteljskega Tovariša«, v kolikor se ista tiče Istre, je to društvo, po tolikih brezvspešnih opominih, a izlasti po prekršenju obveze, dane na glavnem zborovanju na Bledu leta 1901., slednji v svoji odborovi seji dne 21. januvarija t. l. sklenilo, da izstopi iz »Zaveze«, kar se s tem javlja na znanje temu slavnemu predsedništvu«.

To so torej posledice, ki gotovo niso v prilog toli potrebni vzajemni organizaciji naših jugoslovanskih učiteljev. Gospodje okolo »Tovariša« pa niso pomislili, da so z Marchijevim strupenim nožem rezali vezi mej saboj in značajnim našim učiteljstvom po Istri. E, tudi ostri noži včasih — slabo režejo!

================================================================================

VESTI IZ KRANJSKE.

* V Metliki je umrl tamošnji sodni pristav Pavel Hudovernik, in sicer nagle smrti.

* Iz Planine poročajo, da je v tamošnji dolini velika povodenj. Voda reke Unec se vali pri grajskem mostu skoro 4 m. visoko; cesta, ki veže trg z grajščino, je nad 1 m. pod vodo. Ljudje se vozijo le po čolnih, ki jih imamo nad 20. Poštna zveza med Planino in Rakekom je ustavljena in sedaj dobivajo poštne pošiljatve preko Logatca.

================================================================================

GOSPODARSTVO.

V POVSPEŠETANJE POGOZDOVANJA.

»Kranjsko-primorsko gozdarsko društvo v Ljubljani« objavlja:

Vsled sklepa XIX. javnega shoda dne 7. julija 1896. razpisuje se 10 premij po 20 ali po 40 K za vspešno pogozdovanje goličav kmečkega posestva pod sledečimi pogoji:

1. Pogozdovanje mora biti leta 1901 li 1902 izvršeno ter mora pogozditev obsegati najmanje 0·56 ha = 1 oral.

2. Vrsto lesa in sadik izbere si lahko posestnik po svoji volji, samo morajo biti sadike ugodne za krajevne razmere; nikakor pa ne sme daljava med sadikami obsegati več nego 1·50 m.

Posestniki, kateri hočejo prositi za premije, morajo svoje prošnje vložiti nadalje do konca junija t. l. pri kranjsko-primorskem gozdarskem društvu v Ljubljani, ter v istih navesti politični okraj, davčno občino, številke parcel in približne ploskovne meje pogozdenega zemljišča.

Pogozdovanje prosilcev pregledovalo se bo in se presodi v jeseni 1903 l.: morda nastali pomanjkljaji na pogozditvi se lahko popravijo spomladi rečenega leta.

Premije priznava in prisoja predsedništvo omenjenega društva, ter bo isto dovoljevalo premije ali pa, v gotovih slučajih, razdeljalo tudi samo priznalna in pohvalna pisma.

V Ljubljani, meseca febr. 1902.

Predsednik:
Ludovik baron pl. Berg s. r.

================================================================================

KNJIŽEVNOST IN UMETNOST.

NAZNANILO. Ker nam je troje snopiče v (t. j. 2., 3. in 5.) od knjige: Dr. J. Rogač in Matija Torkar: »Življenje svetnikov in svetnic božjih« pošlo in morajo biti isti ponatisnjeni, naznanjamo, da te knjige sedaj v celoti ne bo prej dobiti, predno da ne bodo ti snopiči v ponatisu gotovi. Cenjeni naročniki, ki so to knjigo že naročili, in oni, ki bi jo želeli še prejeti, naj blagovolijo torej nekoliko časa potrpeti. Kakor hitro bo knjigo zopet dobiti, razglasimo to po listih.

Vodstvo tiskarne
družbe sv. Mohorja v Celovcu.

================================================================================

BRZOJVNA POROČILA.

DRŽAVNI ZBOR.

DUNAJ 18. (P.) Ministerski predsednik dr. Koerber je izjavil, da je bilo izjemno stanje proglašeno tudi v slovenskem jeziku. Z ozirom na imenovanje sodnikov za naglo sodbo, izjavil je ministerski predsednik, da on nima nikakega upljiva na to imenovanje.

V današnji seji poslanske zbornice je ministerski predsednik priobčil odredbe, ki jih je vlada ukrenila v Trstu, ter je iste odredbe utemeljeval.

Posl. dr. Kathrein je predlagal, naj se o tem takoj razpravlja ter izroči potem odboru, ki ima vse tržaške dogodke proučiti.

Posl. dr. Ploj je v imenu Slovencev in Hrvatov zahteval, naj se čim prej zopet uvedejo normalni in zakoniti odnošaji.

Dr. Ellenbogen je predlagal, naj se izjemno stanje odpravi takoj. Ali niti italijanski poslanci niso glasovali za ta predlog.

DUNAJ 18. (B.) — Zbornica poslancev. Mej došlimi spisi je tudi dopis ministerskega predsednika dra. Koerberja o proglašanju izjemnih odredeb v Trstu. V dopisu se dogodki opisujejo na razsežno. Vlada si pridržuje, da izdane odredbe opraviči v državnozborski razpravi.

Začetkom seje se je predsednik, grof Vetter, spominjal slavnosti zlate poroke nadvojvodske dvojice Rainer ter je v svojem govoru, katerega je zbornica poslušala stoje, povdarjal visoke zasluge in čednosti jubilejne dvojice in si je izprosil dovoljenje zbornice, da v imenu te poslednje sporoči častitke slavljencema.

Ta udanost naj se zabeleži v zapisnik seje. (Splošno odobravanje in ploskanje.) Predsednik je še prijavil, da je poslanec Romanowicz položil svoj državnozborski mandat.

Seja traja dalje.

--------------------------------------------------------------------------------

CESAR POVRNIL NA DUNAJ.

DUNAJ 18. (B.) Njeg. Vel. cesar je dospel danes zjutraj iz Budimpešte semkaj.

================================================================================

ZAHVALA.

Podpisana rodbina se zahvaljuje iz globine srca za tolike, ganljive dokaze prisrčnega sočutja povodom težkega udarca, ki ga ji je usodila Božja Previdnost, odpozvavši v večnost našo nepozabno

OLGO.

Zahvaljuje se slav. vodstvu in učiteljstvu deške Ciril Metodijeve šole, ki se je s šolsko mladino udeležilo pogreba, častitim šolskim sestram; slav. »Delavskemu kons. društvu«, »Sv.jakobski Čitalnici«, »Ženski Ciril-Metodijevi podružnici«, vsem zasebnim družinam, ki so podarile pokojnici vence in vsem, vsem, ki so v tako velikem številu spremili pokojnico k večnemu počitku.

Bog plačaj vsem!

V TRSTU, 18. svečana 1902.
Rodbina Rakuša.

================================================================================

OGLASI / ANNUNCI PUBBLICITARI

================================================================================

MIZARSKA ZADRUGA V GORICI
z omejenim jamstvom
naznanja slovenskemu občinstvu, da je prevzela
PRVO SLOV. ZALOGO POHIŠTVA
iz odlikovanih in svetovnoznanih tovarn v Solkanu in Gorici
Antona Černigoj-a
Katera se nahaja
v Trstu, Via Piazza vecchia (Rosario) št. 1.
na desni strani cerkve sv. Petra.
Konkurenca nemogoča, ker je blago iz prve roke.

--------------------------------------------------------------------------------

v Trstu, Via Piazza vecchia
Rosarijo št. 1.
(na stran cerkve sv. Petra).
Konkurenca nemogoča, ker je blago iz prve roke.

--------------------------------------------------------------------------------

PRVA TOVARNA
za čopiče in ščetke
Santo d'Angeli
TRST. — Via S. Antonio — TRST
(nasproti Zennaro in Gentili).

Specijaliteta čopičev za zidna dela nepresežne trpežnosti. Bogat izbor ščetk, strojev za čiščenje parketov, metelj, metlic, ščetk od perja, palic za iztolči prah.
Velikanski izbor mil, glavnikov, parfumov, listnic, novčark, mošnjičkov itd.
Vse po jako nizkih cenah.
V prepričanje se prosi blagohoten obisk.

--------------------------------------------------------------------------------

PRVA TRŽAŠKA TOVARNA
za izdelovanje ogledal
Čiščenje, zaokroževanje, dekoriranje kristalov in šip. Popravljanje pokvarjenih ogledal ter posrebrnjenje istih.
Cene najugodnejše.

Aleksander Rocco - Trst.
Tovarna: ul. Sette fontane 35.
Pisarna: ul. Gelsi 3/a.
Telefon 941.

--------------------------------------------------------------------------------

MLAD TRGOV. POMOČNIK
ki zna slovensko, italijansko in nekoliko nemško se takoj sprejme. — Ponudbe sprejema uprava »Edinosti« v Trstu.

--------------------------------------------------------------------------------

HIŠA BLEV IN 900 SEŽNJEV ZEMLJE
v Rocolu je na prodaj. Obrniti se je v Rocol štv. 305, po domače „pri Kanalini".

--------------------------------------------------------------------------------

ALBERT BROSCH
Trst. — Via S. Antonio 5 — Trst.
Kožuhar in izdelovalec kap
Odlikovan na razstavi v Trstu 1882.

Velika zaloga kožuhovine in kap za civilne in vojaške osebe.
Izvršuje poprave z vso točnostjo in skrbjo ter shranjuje vse kožuhovine in obleke za zimo z jamstvom proti molem in ognju.

--------------------------------------------------------------------------------

VELIKANSKA RASTAVA POHIŠTVA IN TAPECARIJ.
Izvenredno ugodne cene.

VILJEM DALLA TORRE
v Trstu, trg Giovanni 5. (Palača Diana.)
Moje pohištvo donese srečo.

--------------------------------------------------------------------------------

ALEKSANDER LEVI MINZI
Prva največja tovarna pohištva vseh vrst.

TRST
TOVARNA: Via Tesa, vogal Via Limitanea
ZALOGE: Piazza Rosario št. 2 (šolsko poslopje) in Via Riborgo št. 21
Telefon št. 670.

Velik izbor tapecarij, trcal in slik. Izvršuje naročbe tudi po posebnih načrtih.
Cene brez konkurence.
ILUSTROVANI CENIKI ZASTONI IN FRANKO
Predmeti postavijo se na na obroci ali železnico.

--------------------------------------------------------------------------------

STE LI GLUHI??

Vsaka vrst gluhosti in slabega sluha se ozdravi z našo novo iznajdbo. Samo gluhorojeni so neozdravljivi. Šumenje v ušesih preneha takoj. Opišiti Vaš slučaj. Preiskovanja in navodila brezplačna. Vsaki se zamore z malimi troški domu sam ozdraviti.

Internacionalni zavod za zdravljenje ušes.
596 La Salle Ave., Chicago Ill o. l.

--------------------------------------------------------------------------------

POZOR NA TA UŽIG NA ZAMAŠKU
!!!

--------------------------------------------------------------------------------

JAKOB BAMBIČ
trgovec z jedilnim blagom
Via Giulia št. 7.

Priporoča svojo zalogo jestvin kolonijalij, vsakovrstnega olja, navadnega in najfinejšega. — Najfineje testenine, po jako nizkih cenah, ter moke, žita, ovsa, otrobi. — Razpošilja naročeno blago tudi na deželo na debelo in drobno. — Cenike razpošilja franko.

Priporoča se pri najsolidnejšem delu in o zmernimi cenami.

--------------------------------------------------------------------------------

ODLIKOVAN Z DVEMI ZLATIMI IN BRONASTIMI KOLAJNAMI

FRAN HLAVATY
ulica Giulia št. 1 A.

Obuvala po angleškem in francoskem vzorcu izdeluje po meri cenj. damam in gospodom kakor tudi za otroke. Delo okusno in trpežno.
Popravljanje starega obuvala.

--------------------------------------------------------------------------------

TVRDKA SCHIVITZ & C.I V TRSTU
inzenjerja Živica se priporoča svojim rojakom. Prodaja stroje in orodje za kmetijstvo in obrtništvo in vse dotične predmete najnovejše sestave in izdelitve po najnižjih cenah. Posebno priporoča svoje neprenehjive stiskalnice za grozdje, tropine in sadje, svoje dobro znane škropilnice proti peronospori in drugim tadnim boleznim in mrčesom, brentače „Rinerje", lažje in trdneje od lesenih in železnih. Izdeluje načrte in tudi izvršuje dela vodovodov, vodnjakov, cest, mlinov in drugih industrijalnih podvzetij. Popravlja tudi stroje.

Bogata njena zaloga in pisarna nahaja se na voglu ulice Ghega in Trgovinske ulice.

--------------------------------------------------------------------------------

LAHONI NAS BOJKOTIRAJO
NEMCI NEMCE PODPIRAJO
SLOVANI MI TRPIMO.

GOSTILNA „AL TRANSWAAL"
(prej »Antico Gobbo«) Via dello Scoglio
(nasproti Dreherjevi pivovarni)

Podpisani priporoča I. vrste istrska, vipavska in dalmatinska vina, refošk, kraški teran, Opolo, prosekar, nadalje Dreherjevo pivo, Plzensko in Spaten v botiljkah.
Domača kuhinja vedno pripravljena.
Krogljišče. Svojim rojakom se toplo priporoča

Fran Benčič, krčmar.

--------------------------------------------------------------------------------

PROTI KAŠLJU IN KATARU
kakor tudi proti
— HRIPI (INFLUENCI) —
naj se uporabljajo edino le
KATARANINE PASTILJE RAVASINI
škatljica po 80 stotink.

PROTI ZAGRLJENJU IN GRLOBOLU
se priporočajo
RAVASINIJEVE PASTILJE
od ogoljunjene sladke skorje
škatljica po 60 stotink.

Vdobiva se v
LEKARNI RAVASINI
v Trstu, Piazza della Stazione št. 3.
kakor tudi v lekarni Pierob Jeremič, Luciani Vilani, Vardabasso; v Reki: lekarna Prodana; v Gorici lekarna Cestofaldi in Potočnika.

--------------------------------------------------------------------------------

VEZOVNIK VEKOSLAV
mesar
v „Slovenskem domu"
— na trgu sv. Jakoba štev. 3 —

priporoča cenj. slovenskemu občinstvu svojo mesnico. Cene zmerne. Postrežba točna.
Svoj k svojim!

--------------------------------------------------------------------------------

PRODAJALNICA IZGOTOVLJENIH OBLEK
„Alla città di Trieste"
tvrdke
EDVARD KALASCH
Via Torrente št. 34
nasproti gledališču „Armonia"

s krojačnico, kjer se izvršujejo obleke po meri in najugodnejših cenah. V prodajalnici ima tudi zalogo perila za delavski stan po izvenredno nizkih cenah.
Izbor boljših in navadnih snovij.

VELIK IZBOR
izgotovljenih hlač za delavce
kakor tudi blaga za hlače, ki se napravijo po meri.

--------------------------------------------------------------------------------

JAZ FINA CSILLAG
[Grande annuncio pubblicitario con testimonianze]

Gospa Ana Csillag!
Prosim, da takoj pošljete šest lončkov Vašega preskušenega mazila za rašo las na naslov:
Gospa grofica Cavriani-Auersperg
Grad Gleichenberg pri Gradcu.

Blag. gospa. Ana Csillag!
Izvolite mi kretom pošte poslati s povzetjem zopet 2 lončka Vašega izvrstnega mazila za rašo las. Spoštovanjem
Emilija pl. Baumgarten, Steyer.

Gospa Ana Csillag!
Prosim Vas, da mi kretom pošte pošljete en lonček Vaše izvrstne pomade.
Ludv. vit. pl. Liebig, Liberec.

Blag. gospa Ana Csillag!
Vaše znamenite pomade prosi še en lonček
Grof Srećko Conrey, Dunaj.

Blag. Ana Csillag!
Prosim Vas, da mi kretom pošte pošljete Vaše izvrstne lasne pomade dva lončka.
L. Schweng pl. Reindorf, c. kr. stotnika soproga v Pragi.

Gospa Ana Csillag!
Od Vas poslana mi Csillagova pomada je izvrstno delovala, in me veseli Vas obvestiti o tem, da siravno sem jo malo časa rabila. Radi izvrstnega delovanja jo bom toplo priporočala vsem prijateljem in znancem.
Adela Sandrock, gledališka igralka.

Vaše blagorodje!
Uljudno prosim, da bi mi s poštnim povzetjem doposlala en lonček lasnega mazila.
Gvido grof Starhemberg, Kopoeđ.

Blag. gospa Ana Csillag!
Blagovolite mi Vašega preskušenega mazila poslati še 1 lonček.
Jaka Girardi pl. Ebenstein, Trient.

s svojimi 185 centimetrov dolgimi Lorelev-lasmi dobila sem jih vsled 14-mesečne uporabe svoje samoiznajdene pomade. To so najslovitše avtoritete priznale za jedino sredstvo, ki ne provzroča izpadanja las, povspešuje rast istih, poživlja lasnik povspešuje pri gospodih polno močno rast brk ter daje že po kratki uporabi lasem na glavi kakor tudi brkam naraven lesk ter popolnost in ohrani te pred zgodnjim osivljenjem do najvišje starosti.

Cena lončka 1 gold. 2 gld., 3 gld., 5 gld.

Pošiljam po pošti vsak dan, ako se znesek naprej pošlje ali pa s poštnim povzetjem po vsem svetu in tovarne, kamor naj se pošiljajo vsa naročila

FINA CSILLAG
DUNAJ I.,
Seilergasse 5.

[Seguito di altre testimonianze]

Blag. gospa Ana Csillag!
Prosim Vas, da mi pošljete en lonček Vaše izvrstne pomade za lasi.
Grofica Vilma Metternich, Grad Rubein p. Merano, Tirolsko.

Blag. gospa Ana Csillag!
Pošljite mi po povzetju 1 lonček Csillagovega mazila za raščo las kojega sem že imela.
Spoštovanjem
Kneg. Hohenlohe roj. kneg. Solm.

Blag. gospa Ana Csillag!
Prosim Vas, da mi Vaše slavno znane lasne pomade pošljete še en lonček.
Mejnigrof A. Pallavicini, Abanj Szemere.

Gospa Ana Csillag!
Za se enkratno pošiljatev enega lončka Vašega izvrstnega mazila za lasi prosi
Kneginja Karlota Cöthen (Anhalt).

Vaš. Blag. gospa Ana Csillag
Prosim Vas, da mi po poštnem povzetju pošljete še en lonček mazila za lasi.
Spoštovanjem
Baronica Baselii, Enns, Westbahn.

Blag. gospa Csillag!
Slišal sem že mnogo dobrega o Vašem čudodelnem mazilu, vsled česar Vas uljudno, da mi kretom pošte pošljete dva lončka.
Vas lepo pozdravlja
Antonija Welonier, Gorica.

Blag. gospa Ana Csillag!
Za se enkratno pošiljatev enega lončka Vašega izvrstnega mazila za lasi prosi
Keeginja Kartina Cöthen, Anhalt.

Vaše. Blag. gospa Ana Csillag!
Prosim Vas, da mi po poštnem povzetju pošljete še en lonček mazila za lasi.
Spoštovanjem
Baronica Baselii, Enns.

Od Vas poslana mi Csillagova pomada je izvrstno delovala, in me veseli Vas obvestiti o tem, da siravno sem jo malo časa rabila.
Adela Sandrock, gledališka igralka.

Vaše blagorodje!
Uljudno prosim, da bi mi s poštnim povzetjem doposlala en lonček lasnega mazila.
Gvido grof Starhemberg.

Blag. gospa Ana Csillag!
Blagovolite mi Vašega preskušenega mazila poslati še 1 lonček.
Jaka Girardi pl. Ebenstein, Trient.

Gospa Ana Csillag!
Pošljite mi po poštnem povzetju dva lončka Vašega preskuš. mazila za lasi.
Grof Em. Esterhazy star.

Vaše Blagorodje!
Pošljite mi po poštnem povzetju en lonček Vašega preskusnega mazila za lasi.
Grofica pl. Wurmbrandt, Birkfeld.

Blagorodna gospa Ana Csillag!
Dunaj!
Na ukaz Njene ekselenee gospe pl. Szogveni-Marich prosim, da mi pošljete en lonček Vašega izvrstnega mazila za 3 gld.
Sprejmite ob jednem zahvalo. Gospa grofinja se je o vspehu mazila izrazila jako pohvalno.
Z odličnim spoštovanjem
Frida Giesa, komorna gospa Njene ekselenee

Blagorodna gospa Ana Csillag!
Prosim, da na spodnji naslov blagovolite poslati za ekselenco gospo grofico Kielmansegg, namestnico na Dunaju, Gosp. ulice 6, 3 lončke pomade po 2 gld. za ohranjenje lasij, katera je izkazala dobre vspehe.
Spoštovanjem
Irma Pletzl, komorna gospa Njen. ekselenee.

MNOŽINA ZAHVAL JE VSAKOMUR NA UPOGLED.

--------------------------------------------------------------------------------

POMADA OD LILJANA.
Brez olja in masti! Ne napravi samo vsako lice nežno in pomladeno, nego tudi belo in brez peg. Solnčne pege odpravi vsak. Z uporabo iste Cena lonček 1·50.

--------------------------------------------------------------------------------

ANTIRHEUNIN-MAZILO
proti trganju in zbadanju v rokah. Cena 1 lonček 1 gld. 50 nvč. 2 lončića 2 gld., 4 lončići gld. 3·50

--------------------------------------------------------------------------------

ŽIVOTNI BALZAM
„SALVATOR"

Od čisti kri, ker je najboljše domače zdravilo za notranje in znanje bolezni, odstranjuje nečiste soke ter s tem daljša človeško življenje. On zdravi vse mogoče in stare rane, kakor tudi vse druge bolezni ki so označene v navodilu pridejanjeni vsakemu lončiču.

Cena omate 12 stekleničk 3 gld. 50 novč., 24 stekleničk 6 gld. 50 novč. — 48 stekleničk 8 gld. s poštnino ako se denar naprej pošlje lekarni

Prof. Dr. Congilie
INJECTIO „SALVATOR"
VEGETABILE v Varaždinu (Hrvatsko)
CAPSULE VEGETABILE FR. RIEDLA
za tajne bolezni lekarna k „SALVATORJU"
VARAŽDIN (Hrvatsko)

NAJBOLJŠE DOMAČE ZDRAVILO.

Vse moderno, dosedno bolezni, težka prebavlanja pri pomankanju teka, kolranju, rezavici in bruhanju, preč in pasos. Žerodec, zaslrenje, naral krvi v glavo (kongostije), črevesno boloznii, tasli in pine bolesti, jolmi zobue bolečine, gliste, zlatenico in zlato žilo zdravi odpadamo dobro 1 gld.

Naročbe naj se pošiljajo na glavno skladišče

--------------------------------------------------------------------------------

VAŽNO OZNANILO!

Podpisani smatrajo si v dolžnost javiti slavnemu občinstvu, da so dalmatinska črna, bela, Opolo in istrska vina, ki se prodajajo v njihovi zalogi v Trstu, ulica delle Legna št. 6 (v dvorišču), analizovana in stavljena pod stalno kontrolo zavoda za kemično analizovanje, ovlaščenega od c. kr. avstrijskega ministerstva za notranje stvari. Zato se stavlja na vse sode in buteljke kontrolna in garancijska znamka za pristnost vina. To določbo je izdalo visoko c. kr. ministerstvo za notranje stvari radi precestega kvarjenja vina, ki stala v resno nevarnost ljudstvo.

Kdor torej vkupi vino v naši zalogi, je gotov, da se v njem ne nahaja drugih snovij, nego da je vino čisto in naravno, da se sme z mirno vestjo dajati bolnikom in in konvalescentom, vsled česar se mora zahtevati vedno le garancijsko znamko.

Z vsem spoštovanjem
Braća Buj,
Split-Trst.

--------------------------------------------------------------------------------

ZALOGA DALMATINSKIH VIN
iz lastnih kletij
in
ISTRSKI TERAN,
ki se toplo priporoča družinam, gosp. krčmarjem in restavraterjem.

Simeon Pavlinović, ul. Chiozza 11.

--------------------------------------------------------------------------------

GORIŠKA LJUDSKA POSOJILNICA
registrovano društvo z omejeno zavezo,
v Gorici
Gosposka ulica hšt. 7., I. nadstr
v lastni hiši.

Hranilne vloge sprejemajo se od vsacega, če tudi ni član društva in se obrestujejo po 4½%, ne da bi se odbijal rentni davek.

Posojila dajejo se samo članom in sicer na menjice po 6% in na vknjižbe po 5½%.

Uraduje vsaki dan od 9. do 12. ure dopol in od 2. do 3. ure popol. razven nedel in praznikov.

Stanje hran. vlog leta 1900. Kron 1,263.563
Poštno-hran. račun štv. 837.315.

--------------------------------------------------------------------------------

TRGOV.-OBRTNA REGISTROVANA ZADRUGA
z neomejenim jamstvom.

V GORICI, semeniska ul. št. 1., I. nadstr.

Obrestuje hranilne vloge, stalne, ki so naložne za najmanj jedno leto po 5%, navadne po 4½% in vloge na Conto-corrento po 3·60%. Sprejema hranilne knjižice drugih zavodov brez izgube obresti ter izdaja v zameno lastne. Rentni davek plačuje zadruga sama.

Daje posojila na poroštvo ali zastavo na dietno odplačevanje v tedenskih ali mesečnih obrokih, proti vknjižbi varščine na 10letno odplačevanje, v tekočem računu po dogovoru. Sprejema zadružnike, ki vplačujejo delež po 300 kron po 1 krono na teden, ali daljših obrokih po dogovoru. Deleži se obrestujejo po 6·15%.

Vplačevanje vrši se osebno ali potom položnic na čekovni račun štev. 842.366.

Uradne ure: od 9—12 dopoldne in od 3—4 popoldne; ob nedeljah in praznikih od 9—12. dopoldne.

--------------------------------------------------------------------------------

PEKARNA IN SLADČIČARNA
Jakob Jellen
v Trstu, ulica Sette Fontane št. 13. priporoča 3 krat na dan svež kruh in velik izbor sladčic. Sprejema v pecivo bodisi testo za navaden kruh ali sladčice. Zaloga moke iz prvih ogerskih mlinov.

--------------------------------------------------------------------------------

SKLADIŠČE VINA
ulica Acquedotto št. 23.

Prodaja vina v sodih in buteljkah. Fine paštne in dezertne vina na debelo in drobno, franko na dom po najugodnejših in konkurenčnih cenah.

--------------------------------------------------------------------------------

POLVURLENO SUKNO
v različnih barvah 1 kos od K 1.50 do K 1.40 pošilja proti predplačilu

Adolf Jelinek,
Lisek pošta Jimranov (Moravsko.)

--------------------------------------------------------------------------------

SPOŠTOVANE SLOVENSKE GOSPODINJE!
Zahtevajte pri svojih trgovcih novo
CIRIL-METODIJEVO CIKORIJO.

--------------------------------------------------------------------------------

SREČA TUKAJ.
Spodaj označeni krasni predmeti:
33 komadov „franko" samo za gl. 3.30
se vdobijo toliko časa, dokler zaloga traja, naravnost od
J. WANDERER, tovarna za ure, Krakov, Stradom 2

nikaka stenska ura! nikake igrače!
samo rabljivi predmeti od niklja, double pozlačenih in od pristnega srebra s pečatom c. kr. puncovnega urada.

1 nikeljasta rem. žepna ura, 54 ur idoča, jamčena za dober tek.
1 podoba cesarja Fran Josipa I. ali Njeg. svetosti papeža, tudi socijalistična na pokrovcu ure.
1 mošnjček od usnja za to uro.
1 verižica od niklja ali pozlačena z lepim navedkom.
1 jako fino žepno ogledalo, okovano, dvojna sipa.
1 par finih gumbov od duble zlata, patentovani.
6 parov „ „ za ovratnike in prsnike z podlago od biserne matice.
1 elegantna škatlja za cigare ali cigarete.
1 par uhanov od pristnega srebra s škatljico.
1 kravatna spila od „ „
1 prstan „ „ za gospode ali dame.
15 razglednic iz Krakova, Prage ali Dunaja.

Brezlačno in franco
pošljem moj velik ilustrovani cenik od ur in dragocenosti. — Ta garnitura velja mesto srebrnega prstana z enim zlatim prstanom od 14 karatov gld. 5·50.

================================================================================
[KONEC TRASCRIZIONE]
================================================================================

Nota del trascrittore:
Questa trascrizione è stata effettuata dal numero 39 del giornale "Edinost"
(Unità), organo della società politica "Edinost" per il Litorale, pubblicato
a Trieste martedì 18 febbraio 1902, Anno XXVII.

Il numero continua a documentare gli eventi dello sciopero generale di Trieste
del febbraio 1902, con particolare attenzione alle reazioni della stampa
internazionale, alle dichiarazioni del Luogotenente e del Sindaco, e alle
conseguenze dello stato d'assedio sulla vita quotidiana della città.
