IL PICCOLO
Anno XXI - Trieste, Lunedì 17 Febbraio 1902 - N° 7342

UFFICI: Piazza delle Legna N. 2
TELEFONO: Amminist. N. 800 - Redaz. N. 227

ABBONAMENTO al Piccolo e al Piccolo della sera per trimestre:
Trieste franco a domicilio due volte al giorno cor. 7.20, Monarchia a.-u. con una spedizione quotidiana cor. 9, con due spedizioni cor. 11. Pagamenti anticipati. Per i Paesi dell'Unione postale f.chi 12.50 oro; però è più conveniente prendere l'abbonamento all'Ufficio postale della propria città. Esemplari del giorno centesimi 4 arretrati centesimi 8.

LE INSERZIONI si conteggiano a righe da 7 punti, larghe 64 millimetri, alte m.m. 2½. Prezzo per ogni spazio di riga: avvisi di commercio e industriali cent. 32 - comunicati, avvisi teatrali e finanziarî, avvisi mortuarî, necrologie, ringraziamenti, ecc. cor. 1; - in cronaca, nella rubrica: Informazioni del pubblico (riservata l'adesione redazionale), fino a 5 righe cor. 40, ogni spazio di riga in più corone 4 — Pagamenti anticipati.

================================================================================

Dist 16 Febbraio 1902, ore 8 pom.

Stasera alle 5.45 pom. ci fu intimato il seguente decreto:

N. 799 Trieste li 16 febbraio 1902

Alla Spettabile
Redazione del giornale "Il Piccolo" Qui.

In base all'Ordinanza 15 febbraio 1902 del Ministero complessivo, pubblicata nell'"Osservatore Triestino" d. d. Domenica 16 febbraio 1902 N. 37, I. R. Direzione di Polizia partecipa a Cod. Spettabile Redazione che giusta § 7 b, della legge 5 Maggio 1869 N. 66 B. L. I, Essa dovrà produrre alla scrivente la copia d'obbligo tre ore prima della distribuzione.

In pari tempo La si rende avvertita al disposto del § 9 della citata legge secondo il quale la contravvenzione al presente ordine verrà punita dalle Autorità competenti con multa fino a 2000 Corone o coll'arresto sino a mesi sei.

Infine si rende attenta Cod. Spettabile Redazione alla disposizione prevista dal § 7 a, della legge 5 Maggio 1869 N. 66 B. L. I, giusta la quale l'uscita o la distribuzione di stampati può venir sospesa dall'Autorità Amministrativa.

Dall'I. R. Direzione di Polizia
Budin

***

In seguito agli avvenimenti dei giorni scorsi il giornale non si è potuto publicare da venerdì mattina a domenica mattina. Provvederemo, come di dovere, a indennizzare gli abbonati, dei sei numeri mancati.

Iersera riuscimmo a publicare un brevissimo bollettino che facemmo tenere agli abbonati, e che mandammo in alcune edicole.

I lettori comprenderanno facilmente che il periodo eccezionale in cui ci troviamo, non ci permette di corrispondere come vorremmo a tutto ciò che considerammo sempre e consideriamo tuttora nostro dovere di publicisti.

================================================================================

Concittadini!

I gravi avvenimenti che funestarono la città nostra nei giorni decorsi hanno indotto le Supreme Autorità dello Stato alla proclamazione di eccezionali, severe misure per ristabilire l'ordine.

Io V'invito, per il bene comune, di essere ossequienti alle disposizioni delle Autorità e di cooperare ognuno di Voi, con esemplare contegno, affinchè sia prestata ridata la perfetta quiete alla diletta città nostra, dedicandovi tranquilli alle ordinarie vostre occupazioni.

Ho fede che voi vorrete ascoltare la parola del vostro podestà, che affida al vostro patriotico senno la pace e la tranquillità della nostra Trieste.

Trieste, 16 febbraio 1902.
Il podestà: Sandrinelli.

================================================================================

E' con animo turbato e commosso che riprendiamo oggi la penna, dopo i dolorosi fatti delle scorse giornate.

Abbiamo lasciato i lettori alla seconda edizione del Piccolo della Sera di giovedì, quando già si delineava lo sciopero generale. In seguito all'adesione allo sciopero deliberata da tutti gli operai tipografi, nessun giornale potè uscire, la qual cosa contribuito, in non piccola parte, ad accrescere il fermento e l'allarme della cittadinanza, perchè, mancando ogni controllo alle notizie, si spargevano e trovavano credito tutte le più fantastiche e spaventevoli novelle.

Sui gravi avvenimenti delle due scorse giornate noi abbiamo cercato di raccogliere le informazioni, in modo che tutto ci risultasse controllato e confermato da più parti, ed ove non ci fu possibile ottenere questa sicura e molteplice conferma, pubblicheremo le diverse versioni che ci furono date da testimoni degni di fede.

================================================================================

La giornata di venerdì.

Lo sciopero generale.

Nelle prime ore del mattino di venerdì lo sciopero si estese in modo da costituire un fatto senza precedenti fra noi.

Sospesero il movimento i trams elettrici e quasi tutte le vetture di piazza; squadre di operai, preceduti da donne, si recarono davanti ai pochi opifici nei quali ancora si lavorava, e gridando sciopero! sciopero! ottennero che operaie ed operai ne uscissero. In tal modo fu fatto sospendere il lavoro allo Stabilimento Modiano, e furono fatte uscire le giornaliere dai varî magazzini di agrumi, dalla fabbrica di confetture Eppinger e da altre. Qualche lastra fu infranta a colpi di sassi.

Venivano pure sospesi i lavori di costruzione delle nuove rive nel Porto vecchio, contemporaneamente scioperarono i facchini addetti ai Magazzini della Ferrovia dello Stato, ed un buon numero di allaccia-treni della Meridionale, causando un incaglio nel movimento delle merci.

Alla fine, propagandosi lo sciopero sempre più rapidamente, abbandonarono il lavoro anche gli operai delle piccole industrie, sì che si può calcolare che gli scioperanti fossero non meno di 15.000.

La prima dimostrazione.

Una massa enorme di operai, raccoltasi presso le Sedi riunite, in via del Boschetto, si formò in colonna alle 10 ant. e scese verso il centro della città.

La colonna trova il ponte della Fabbra sbarrato da un cordone di guardie, ma essa procede e travolge nel suo cammino le guardie, disperdendole. Ingrossando sempre per via, la dimostrazione attraversa la piazza delle Legna e imbocca il Corso. All'angolo della via del Ponterosso è affrontata da una cinquantina di guardie di p. s. comandate da ispettori. In seguito all'urto, la colonna si divide: una parte retrocede e si sbanda; una parte, più numerosa, riesce a proseguire verso la piazza della Borsa.

Quivi un nuovo nerbo di guardie affronta la folla. Ne nasce una vera colluttazione: dalla folla partono invettive contro le guardie, che, aumentando di numero per sempre nuovi drappelli sopravvenienti, respingono i dimostranti, parte verso la Piazza grande e parte su per il Corso. La folla, retrocedendo verso il Corso, grida: "Serra! serra!".

Di fatti parecchi negozî si vanno chiudendo del tutto, in altri si chiudono le vetrine, restando aperta o semi-aperta solo la porta d'ingresso. L'altra frazione dei dimostranti, respinta verso la Piazza grande, si disperde dopochè, tra il clamore della folla, sono operati alcuni arresti.

In piazza delle Legna vengono man mano raccogliendosi i frastagli della colonna dispersa, la quale, formatasi di nuovo, scende, verso le 10 e tre quarti, per la via Nuova al grido di "serra! serra!". Vanno infrante le lastre di alcuni negozi; quelle della pistoria Viezzi sono addirittura distrutte; le botteghe si vanno chiudendo rapidamente, non solo in via Nuova, ma anche in altre parti della città. Si chiudono pure molti spacci di tabacco.

Al magazzino panatiche del Lloyd.

Quella parte di dimostranti che, divisa la colonna in piazza della Borsa, era stata spinta verso piazza Grande, si riorganizzò alquanto e infilò la via San Sebastiano. Era composta in gran parte di donne e ragazzi, ma v'erano anche parecchi uomini.

Circa alle nove e mezzo quella colonna di dimostranti, sboccava dalla via Cavana in piazza Giuseppina, e infilava di corsa la via del Lazzaretto vecchio, recandosi davanti al N. 15, dove ha sede il magazzino panatiche del Lloyd. Alcuni incominciarono a gridare: "Drento, drento, abasso el Lloyd!" e subito dopo la folla, forzato il cancello, si riversò nel cortile. Il magazziniere, sig. Candellari, ed alcuni altri, che si trovavano nel magazzino, riuscirono a chiudere in tempo le porte. La folla allora distrusse quanto si trovava nel cortile: casse vuote, carretti e circa tremila bottiglie vuote furono fatte a pezzi. Dopo di che i dimostranti si allontanarono.

L'intervento delle truppe.

Frattanto, la Direzione di polizia richiede l'intervento delle truppe, che già dalla sera innanzi erano tutte consegnate nelle caserme. Una compagnia del 97.o reggimento occupa la piazza Grande e ne chiude gli sbocchi, meno quello di via dell'Orologio, che è occupato dalle guardie, con la consegna di non lasciar passare che vetture o singole persone. Nel recarsi verso la piazza Grande la compagnia di soldati, giunta in piazza della Borsa, disperde al passo di carica i pochi dimostranti che v'erano ancora rimasti. Drappelli di soldati occupano pure le altre piazze.

Alle 12 e mezzo le truppe si ritirano tutte nelle caserme e resta per le vie soltanto un forte nerbo di guardie.

Il Comizio al Politeama.

L'Esecutivo del partito socialista aveva indetto per le 3 pom. un comizio pubblico al Politeama Rossetti, ma il comizio fu proibito dall'autorità politica, la quale fece circondare il Politeama dalle truppe. Frattanto, all'ora stabilita, s'era andata agglomerando nei pressi del Politeama una gran folla che accolse con urli e fischi l'annuncio della proibizione. Una colonna di dimostranti percorse le vie adiacenti facendo chiudere i negozi ancora aperti e mandando in frantumi molte lastre. Un'altra colonna si recò in Scorcola, sotto la villa Reinelt, ove abita il signor luogotenente, contro la quale furono scagliati dei sassi. Accorse una compagnia di soldati, che cacciò i dimostranti.

Frattanto il sig. Carlo Ucekar s'era recato dal luogotenente e ne aveva ottenuto il permesso di tenere il comizio. In un attimo il Politeama si riempì di una folla immensa.

Come è noto, il Lloyd aveva dichiarato di esser pronto a sottoporsi ad un arbitrato sul punto controverso dell'orario di lavoro durante la permanenza delle navi in porto. Gli operai avevano risposto che erano pronti ad accettare l'arbitrato, purchè fosse esteso a tutti e due i punti controversi e cioè anche a quello riflettente la guardia notturna a bordo. Il Lloyd aveva dapprima risposto di non poter accettare un arbitrato sopra un punto che esso aveva ripetutamente dichiarato non essere di sua competenza, bensì del Governo marittimo; ma la presidenza del Comizio annunciò ai convenuti che il Lloyd aveva finalmente aderito a che l'arbitrato fosse esteso ad ambedue i punti.

L'assemblea proclamò allora l'accettazione dell'arbitrato, e deliberò di attenderne l'esito continuando frattanto lo sciopero.

Uscendo dal teatro, la folla formò di nuovo un'immensa colonna, la quale scese per la via dell'Acquedotto cantando l'inno dei lavoratori. Presso la via dei Bachi, una mezza compagnia di soldati era schierata attraverso la strada per tutta la larghezza dell'Acquedotto. La colonna proseguì nondimeno il suo cammino e l'ufficiale fece indietreggiare man mano i suoi soldati fino alla via delle Acque, e avendo potuto constatare che il contegno dei dimostranti non era affatto minaccioso, in seguito ad accordi presi col commissario dott. Pecotsch, si ritirò fra gli applausi della folla lasciando libero il passo alla colonna, la quale proseguì, cantando, e si avviò per la piazza delle Legna, la via Nuova e il Corso.

Le cariche alla baionetta in piazza della Borsa.

Sventuratamente fu questo il solo episodio in cui non si ebbero a deplorare funeste conseguenze. La cronaca deve quindi registrare, oggi, fatti terribilmente dolorosi.

Questi fatti si svolsero in piazza della Borsa e in piazza Verdi.

Sul tragico episodio di Piazza della Borsa circolano versioni alquanto diverse anche fra gli stessi testimoni oculari; ciò che si spiega, e con lo stato d'eccitazione degli animi, e col fatto che la terribile scena non fu vista da ognuno in tutte le sue fasi, nè dallo stesso punto di osservazione.

Ecco quanto abbiamo potuto raccogliere:

Verso le 4 e mezzo una parte dei reduci dal Comizio ingrossata da molti altri elementi, sboccò nel Corso dalla via Sant'Antonio e dalle altre vie laterali. La folla che ne risultò si spinse verso piazza della Borsa, dove stazionavano gruppi abbastanza numerosi di persone. In breve la piazza della Borsa è tutta zeppa, e la moltitudine si sospinge verso la piazza Grande.

Allora un reparto di soldati che si trovava schierato fra la via Malcanton e l'Hotel Delorme, dati gli squilli, avanza caricando alla baionetta verso il centro di piazza della Borsa. La folla indietreggia, ma poi, sospinta alle spalle da sempre nuove ondate di gente che arriva in Corso, rioccupa in parte il tratto prima sgombrato. Queste cariche si rinnovano parecchie volte, e molte persone rimangono ferite dalle baionette.

Nell'ultima avanzata della folla, si vedono molte donne nelle prime file; i soldati procedono caricando e giungono fino a metà circa di piazza della Borsa: Una donna cade a terra, non si capisce se travolta dai soldati o per accidente; si sparse la voce che l'ufficiale procedente con la truppa, abbia colpito la donna con la sciabola, ad altri parve, invece, che egli si slanciasse su di lei per aiutarla; la donna viene trasportata nella farmacia Prendini.

Frattanto le cariche della truppa finiscono col determinare lo sbandarsi sempre più precipitoso della folla che, con le baionette alle reni, fugge su per il Corso, lasciando altri feriti dietro a sè. Il distaccamento, respinta la folla, ritorna nel centro e si mette a pied-arm.

Le scariche in piazza della Borsa. Morti e feriti.

La folla si sbanda e si dirama al mare o nelle vie di Città vecchia, poi per la via S. Carlo, la piazza Verdi e la via Malcanton irrompe, ma molto diminuita di numero, per la piazza Grande e la piazza della Borsa.

Il movimento era stato preveduto dal comandante della truppa, il quale distacca un primotenente con tre e poi sei uomini, a formare cordone fra la pasticceria e il negozio Comel, con la fronte verso piazza Grande. Un altro cordone, di 8 uomini, al comando di un caporal maggiore, (zugsführer) è tirato dall'angolo della casa Stratti (la casa del Caffè Specchi) al fondo del demolito palazzo luogotenenziale, con la fronte verso la piazza Verdi.

Davanti all'Hotel Delorme sbocca dalla via Malcanton una frotta di gente che si fa a ridosso del cordone militare.

Varie sono le versioni che dagli stessi testimoni oculari si narrano riguardo a ciò che succede da questo momento fino a quello in cui il cordone militare - secondo alcuni, per ordine dell'ufficiale che lo comandava, secondo altri per ordine di un sottufficiale - fa fuoco sui dimostranti, in direzione della piazza Grande. In seguito alla scarica, cadono al suolo parecchie persone tra morti e feriti. I colpiti furono portati alla farmacia Prendini, dove si trovava il medico dott. Ruzzier, che si pose, senza perdere un istante, a medicare i feriti, dopo aver constatato che tre dei colpiti erano purtroppo già cadaveri. Sopraggiunsero poi anche i medici dott. Hannapel e Corazza. I feriti, dopo le prime cure, furono portati all'ospedale in barelle e in vetture.

Le fucilate in piazza Verdi.

Come abbiamo esposto più sopra, un picchetto di 8 uomini al comando di un caporale maggiore, era stato posto in piazza Verdi, dall'angolo della casa Stratti al fondo del demolito palazzo luogotenenziale, con la fronte rivolta all'ufficio postale del Tergesteo.

La piazza Verdi - narrano ad una voce, tutti coloro che abbiamo interrogati - era quasi sgombra: soltanto, qua e là, alcuni capannelli di curiosi. Ad un tratto si ode il crepitio della fucilata nel Corso, seguito dall'enorme clamore della folla, con un fuggi fuggi disordinato in tutte le direzioni. Tosto il caporal maggiore ordina ai suoi uomini di far fuoco. La scarica colse la prima trentina di fuggenti che dalla piazza della Borsa correndo per via della Borsa, sboccavano in piazza Verdi; ne caddero tre: due presso una delle porte d'ingresso del Tergesteo e una ragazza sotto il peristilio del teatro, dove, presumibilmente, aveva tentato di rifugiarsi.

Due proiettili penetrarono nell'ufficio postale. Uno entrò per una delle porte-finestre, bucò una lastra del riparto per il pubblico, penetrò nella cancelleria del capo-ufficio e si conficcò nel pavimento. Quella palla fu raccolta dal capo-ufficio. L'altro proiettile penetrò contemporaneamente, attraversò lo stipite di un'altra finestra, poi una casella, della quale ruppe la lastrina, e, bucata anche la lastra del riparto per il pubblico, sfiorò le teste di due impiegati: il controllore Stock e l'assistente Piccinini, e per l'opposta finestra di via Canal Piccolo, andò a battere contro il muro della casa Padoa. Di questo non si potè più trovare la traccia.

Un operaio, ferito da due proiettili, fu portato entro l'ufficio postale da alcuni popolani che forzarono la porta principale d'ingresso dalla parte di piazza dei Negozianti. Era agonizzante: rimase colà circa mezz'ora, finchè giunse una guardia, che lo fece trasportare all'ospedale.

Due ispettori di p. s. e una guardia feriti.

Verso le 10 e mezzo ant. di venerdì l'ispettore Gliha percorreva la riva Grumula, quando, allo sbocco di via del Fontanone, si trovò di fronte ad un grosso assembramento di persone, che gettavano sassi contro l'atrio della casa N. 2 di quella via. L'ispettore s'internò in mezzo al gruppo, e, avendo visto un giovane scagliare un sasso, gli intimò l'arresto. Allora tutta la furia dei dimostranti si volse contro di lui; i sassi, che prima erano diretti contro il portone, piombarono sulla sua schiena, mentre egli tentava trascinare via l'arrestato, seguito da un gruppo di persone, che lo tempestavano di pugni e di colpi d'ombrello, cercando anche di disarmarlo. In tal modo arrivarono tutti alla riva Grumula, ove finirono per liberare l'arrestato.

Essendosi così sgombrata la via del Fontanone, il portone della casa che poco prima era bersagliata si aprì e ne uscirono l'ispettore Olarich e una guardia di p. s., i quali conducevano in mezzo un arrestato. Essi si erano rifugiati là dentro, perchè inseguiti dai dimostranti. Il Clarich, vedendo il Gliha in pericolo, accorse in suo aiuto, ma lo trovò, che, sguainata la sciabola, teneva la folla a distanza. A poco a poco i dimostranti si dispersero.

L'ispettore Gliha ha soltanto una leggera ferita al capo, prodottagli da un colpo di ombrello.

Alle 3 e un quarto pom. l'ispettore Richtig, mentre si trovava alla testa di alcune guardie, in fondo alla via del Molin grande, nel punto in cui sbocca nella via Fabio Severo, invitando alcuni dimostranti a sciogliersi, fu colpito da una sassata, che gli produsse una ferita al capo.

La guardia di p. s. Luigi Gorianz mentre seguiva una colonna di dimostranti che scendeva per la via Cavana, fu colpita alla testa da un sasso e riportò una ferita lacero-contusa al parietale sinistro.

Di sera. - Devastazioni.

Verso l'imbrunire, sgombrate le piazze, la folla si disperse per le varie vie adiacenti al Corso, dove una parte di essa si abbandonò ad atti riprovevolissimi di devastazione. Incominciò una vera strage di fanali, quei bellissimi fanali nuovi a un solo vetro circolare, che il Municipio ha messo in opera da pochi giorni.

A questo lavoro di accanita, vandalica distruzione, parteciparono sopratutto ragazzi, sia mediante grossi ciottoli che venivano lanciati da breve distanza, sia arrampicandosi sull'asta del fanale e abbattendo il globo di vetro con un colpo di bastone in senso trasversale.

Furono così distrutti parecchi fanali in via Nuova, tutti quelli di via delle Legna e via delle Torri, molti in via Santa Caterina, in via del Canale ed in altre contermini. Contemporaneamente un'altra squadra compiva lo stesso barbarico lavoro in altre vie lontane dal centro della città e specialmente in via Rossetti, ove parecchi fanali furono interamente divelti dal suolo, mettendosi allo scoperto il tubo della conduttura. Poi vi appiccarono il fuoco.

Al sopravvenire di corsa dei soldati e delle guardie i devastatori si disperdevano, per raccogliersi di nuovo in un altro punto. Finalmente, al calar della notte, si ristabilì la calma, con l'aiuto anche di una pioggia dirottissima, spinta con violenza dalla bora.

La città fu ben presto deserta, silenziosa; e via del Corso e la piazza della Borsa per gran parte buia. Quasi tutti i caffè, le trattorie e le osterie furono fatte chiudere. All'ingresso di casa non rimase che l'obbligo del rientro a casa.

Il gas, peraltro, non mancò mai durante la notte, perchè, oltre alla riserva dei gazometri, si era potuto sempre provvedere anche alla caricazione dei forni.

Verso le 7½ furono accese anche le lampade elettriche del Corso e delle altre vie centrali, avendo assunto il lavoro degli scioperanti alla Centrale elettrica il direttore dell'officina e gli altri ingegneri.

I morti ed i feriti all'ospedale.

Nella cappella mortuaria dell'ospedale si trovavano al mezzogiorno di sabato quattro morti, per effetto di fucileria o delle cariche alla baionetta di venerdì. Essi erano:

Antonio Ivancich, d'anni 40, da Adelsberg, facchino al Porto nuovo, colpito da un proiettile alla regione addominale destra. La palla produsse una vasta lacerazione degli organi addominali ed uscì all'ipocondrio sinistro.

Francesco Bonne, d'anni 23, tagliatore sarto, abitante in via Donota 2, ferito d'arma da fuoco al costato. Il proiettile, penetrato fra le ultime costole, uscì alla regione lombare sinistra, dopo aver prodotto una larga lacerazione degli organi interni e perforato il rene sinistro.

Giuseppe Platzer, d'anni 42, abitante in via dello Scoglio 319, è stato colpito alla bocca da una palla di rimbalzo.

Il quarto morto deposto alla cappella dell'ospitale non fu ancora identificato. E' un uomo dell'apparente età di 40 anni. Soccombette per un colpo d'arma da fuoco. La palla, penetrata dalla schiena, uscì anteriormente a destra fra la terza e la quarta costa, dopo aver prodotto una grave lacerazione degli organi toracali.

I feriti, all'ospedale, erano al mezzogiorno di sabato in numero di 20, fra i quali due donne. Furono accolti parte nella quarta e parte nella decima divisione.

Fra i più gravi vi è un ragazzetto di 13 anni, Ermanno Vidiak, abitante in via del Crocifisso, colpito all'addome da un proiettile che uscì all'ipocondrio sinistro, con lacerazione degli intestini e della vescica. L'impiegato postale Francesco Fitzko, di 29 anni, abitante in via Ghega N. 6, che riportò frattura complicata del femore destro per un colpo d'arma da fuoco, si trova anch'egli in condizioni gravi, e così pure il calzolaio Antonio Mrach, di 26 anni, colpito da un proiettile al tubero dell'ischio sinistro, con perforazione del femore.

Un nostro collaboratore ha potuto parlare con parecchi dei feriti che erano in condizioni di raccontare qualche cosa, ma nessuno potè fornire particolari precisi sul modo in cui avvennero le scariche. L'impiegato postale sig. Fitzko, dichiara d'essere stato colpito mentre stava per entrare all'ufficio postale del Tergesteo.

Il giovanetto Giovanni Skok, di 16 anni, abitante in via Malcanton N. 9, studente nel IV.o anno del Ginnasio comunale, che fu ferito, dinanzi al cambiavalute Zgeulin, da un proiettile che gli trapassò il polpaccio destro, conferma quanto riferimmo più sopra riguardo la scarica verso Piazza Verdi.

L'ebanista Giocondo Capriuli, trentacinquenne, da Taranto, ferito da una palla entrata alla cresta della scapola sinistra, ed uscita alla regione laterale destra del collo, racconta di essere stato colpito sotto gli archi del Municipio, mentre, preso in mezzo dai dimostranti, cercava di rincasare.

Giacomo Lanza, di 42 anni, pesatore ai Magazzini generali, fu colpito da baionetta alla regione lombale sinistra di fronte al negozio Urbanis.

Fu pure ferito di baionetta alla regione scapolare il muratore trentenne Giovanni Luin, da Gabrovizza. L'agente mediatore in coloniali e commestibili Antonio Fon, d'anni 36, fu ferito nella scarica di piazza Verdi da un proiettile che, entratogli presso l'ileo posteriore sinistro, gli uscì anteriormente producendo soltanto lesioni muscolari. Fu ferito vicino all'ufficio postale del Tergesteo.

Gli altri feriti giacenti all'ospedale fino alle 12 di sabato sono: Mario Codermaz, di anni 11, colpito da arma da fuoco alla regione retromalleolare destra con frattura dell'osso della tibia, Luigi Pavan, ventiduenne, pure ferito alla regione malleolare da un proiettile; Arturo Luzzatto, d'anni 41, Luigi Dagulio, d'anni 17. Il Luzzatto, a quanto si narra, fu ferito da una palla, penetrata nella casa di un suo conoscente, al quale si era recato a far visita. Giuseppe Flebus, trentasettenne, Giovanni Appold, agente di commercio, di anni 21, tutti colpiti da arma da fuoco ai polpacci; Francesco Gropaiz colpito alla pianta del piede destro, Angelo Micheluzzi, ventitreenne, ferito da un proiettile perforante la muscolatura del fianco destro, e Luigi Claud ferito nella stessa posizione da un colpo di baionetta.

Le due donne ferite venerdì e accolte all'ospedale sono la giornaliera Teresa Debelati d'anni 22, abitante via Arcati N. 2, colpita innanzi al negozio di cambiavalute del signor Zgeulin, da una palla scheggiatasi di rimbalzo, contro un muro, e la cuoca diciottenne Gisella Frank, abitante in via del Boschetto N. 8, che pure in piazza Verdi ebbe fratturata la clavicola destra da un colpo d'arma da fuoco. Questa è la ragazza che fu colpita sotto il portico del teatro.

I morti a S. Giusto.

Non appena oltrepassata la Barriera vecchia, si notava sabato un più accentuato movimento, un va e vieni di persone. Erano coloro che si dirigevano a S. Giusto o ne ritornavano.

Nella piazzetta stazionano molti curiosi, parecchie donne, un ispettore di p. s. con alcune guardie e una decina di soldati.

Il custode ci accompagna nell'ultima stanza ove giacciono quattro morti per gli spari e le cariche alla baionetta fatte venerdì sera in piazza della Borsa. Tre dei morti erano già stati riconosciuti e messi nei feretri; uno non è stato ancora identificato: all'apparenza alcuni credono di poter giudicare che sia un calderaio; veste decentemente, porta scarpe di pelle rossa, può avere dai venti ai ventiquattro anni; capelli e baffetti bruno-rossastri: Ha una ferita di fuoco in direzioni del cuore.

I tre riconosciuti sono: Francesco Glivar di Francesco, d'anni 27, falegname celibe, da Trieste, abitante in via Scorcola N. 18, colpito di baionetta al petto; Antonio Laurencich, d'anni 35, bracciante, da Krainevaz (Cesiano), ammogliato, con due figli, abitante in via Montorsino N. 261: colpo d'arma da fuoco all'addome; e Giovanni Clansic di Antonio, fabbro, celibe, d'anni 17, abitante in via S. Michele N. 9 III p., e pertinente a Promontore (Gorizia), ucciso da una baionettata al petto.

Il manifesto del Podestà.

La cronaca, così lunga e pur non minuziosamente completa, della giornata di venerdì, si chiude con la riproduzione del seguente manifesto del Podestà, tirato in parecchi esemplari al poligrafo ed affisso nei punti più centrali della città sul far della sera:

Concittadini!

La Società del Lloyd ed i suoi fuochisti hanno d'accordo accettato un arbitramento, cosicchè la questione tra loro insorta si è avviata verso una soluzione pacifica.

Faccio pertanto vivissimo appello a tutti Voi, concittadini, perchè vogliate serbare la massima calma, affine di cooperare in tal modo alla generale pacificazione degli animi e di evitare il ripetersi di luttuosi avvenimenti come sono quelli che hanno funestato la nostra città.

================================================================================

La giornata di sabato.

La quiete sepolcrale in cui, dopo la giornata di venerdì, parve immersa la città per la intera notte, scomparve al primo albeggiare. Incominciò subito per le strade e per le piazze un via-vai affrettato, che fu prima di persone singole, poi di frotte, - un movimento insolito dovunque e in tutte le vie, continuato per tutta la giornata triste e piovosa - anche là dove non si svolsero gli episodî dolorosi che andremo narrando più sotto.

Frattanto nessun esercizio si apriva: solo qualche macelleria, le pistorie e qualche negozio di generi alimentari. Ai ragazzi delle panetterie che di buon'ora uscirono per recare il pane nelle famiglie, toccarono varî incidenti: andarono perduti e dispersi cesti e panini.

Ben presto le piazze e gli sbocchi principali delle vie furono occupati dalla truppa, che fu accasermata anche agli ispettorati di polizia, negli uffici centrali, in qualche scuola; i drappelli vennero poi rinforzati dopochè con treno straordinario furono arrivati alle 10 da Gorizia 600 uomini di fanteria.

Un comizio che l'altra sera s'era annunziato per ieri mattina, non fu potuto tenere. Invece grande numero d'operai si era andato raccogliendo nelle Sedi riunite dell'organizzazione operaia, in via del Boschetto, attorno alle quali più forte nerbo di soldati impediva a una certa ora l'accesso permettendo l'uscita. Più tardi, invece, è lasciata libera l'entrata ma è impedita l'uscita.

Nelle prime ore pomeridiane l'agitazione è accresciuta dalla voce sparsasi qua e là diffusamente che durante la notte fossero morti all'ospedale quattro dei feriti. La voce è smentita: all'ospedale non è morto nessuno dei feriti; lo stato di alcuni è però molto grave. Uno dei feriti muore infatti verso il mezzodì.

La notificazione della Polizia.

Comparisce sugli albi, ai canti delle case, sulle colonne dei fanali, la seguente notificazione della Polizia stampata in fretta:

"Con riguardo alle grandi perturbazioni dell'ordine pubblico ed agli atti di pubblica violenza che ebbero luogo ieri nella città di Trieste, l'i. r. Direzione di Polizia si trova di disporre quanto segue:

Ogni assembramento in qualunque via e piazze della città, viene con la presente disposizione proibito.

Ai rispettivi avvisi degli organi della p. s. devesi ottemperare incondizionatamente ed indilatamente.

Il portare armi viene proibito senza eccezione, così pure il portare distintivi, bandiere, ecc. a scopi di dimostrazione. Trasgressioni a questi divieti verranno punite con tutto il rigore della legge.

Si ammoniscono seriamente tutti gli abitanti di tenersi presente l'assoluta necessità del mantenimento dell'ordine e della quiete pubblica affinchè non si ripetano dolorosi avvenimenti che fatalmente devono gettare la disgrazia e il dolore nelle famiglie.

A tutte le persone serie e bene pensanti e principalmente ai capi di famiglia incombe il dovere di cooperare acchè le presenti disposizioni vengano osservate.

Trieste, li 16 febbraio 1902.
L'I. R. Direzione di Polizia."

L'arrivo del dott. Ellenbogen.

Da Vienna, preannunziato ancor dalla sera innanzi, arrivò col celere delle 9.40 il deputato socialista dott. Ellenbogen. Alla Meridionale s'erano raccolti, dinanzi all'uscita, un centinaio d'operai. Il dott. Ellenbogen assieme ad alcuni membri del locale segretariato del partito socialista, che lo avevano accolto, fu fatto passare dal recinto vicino all'ufficio postale della Ferrovia. Presso al Silos il deputato si staccò dal gruppo e proseguì solo. I membri del segretariato operaio si recarono alle Sedi Riunite dove, arrivato il dott. Ellenbogen, si tenne un'adunanza.

Il dott. Ellenbogen parlò, in italiano, lungamente, e dalla presidenza furono, tra altro, comunicate le pratiche per la costituzione del giudizio arbitramentale.

La seduta del Consiglio comunale.

Convocata d'urgenza la Delegazione municipale, questa a sua volta deliberava di convocare a seduta per mezzodì il Consiglio.

Prima della seduta il commissario imperiale, cons. Jettmar, dichiarò all'on. Rascovich, vice-presidente, che la seduta, se pubblica, sarebbe stata illegale perchè della pubblicità non era stata data notizia alla luogotenenza. L'on. Rascovich obiettò che la pubblicità era imposta dalle circostanze. L'on. Venezian contestò che lo statuto autorizzava la Presidenza del Consiglio a convocare il Consiglio a seduta pubblica. Seguì un vivace dibattito, dopo il quale fu deliberato di chiedere l'autorizzazione di tener seduta pubblica alla luogotenenza che l'accordò.

Aperta la seduta dall'on. Rascovich che tiene la presidenza - trovandosi in quel momento il signor Podestà a presiedere il giudizio arbitramentale - domanda la parola l'on. Venezian. Dopo aver deplorato che le domande degli scioperanti non fossero state accolte subito, chè se questo fosse stato il caso si sarebbero evitati i dolorosi avvenimenti susseguiti, l'on. Venezian analizza i gravi episodî della giornata di venerdì e conclude esser necessaria su di essi un'inchiesta. Propone quindi che si nomini una commissione d'inchiesta composta di 7 membri, senza distinzione di partito; che si solleciti, per telegramma, dal presidente dei ministri provvedimenti atti a ricondurre la calma; che si mettano a disposizione della Delegazione 10.000 corone per soccorrere all'eventuale bisogno di famiglie, rimaste senza i propri capi; e che si sostengano le spese per i funerali dei morti durante i fatti.

Tali proposte vengono accolte all'unanimità.

Il cons. Jettmar dichiara che il Governo sente di aver fatto solamente il suo stretto dovere. Esso non ha nessuna responsabilità da assumersi, perchè la truppa ha sparato soltanto quando fu assolutamente costretta a farlo. Nota che le dimostrazioni sono avvenute da parte di elementi eterogenei. Aggiunge che il Governo userà la massima energia qualora i fatti dovessero ripetersi.

La seduta viene quindi levata.

I sanguinosi incidenti del pomeriggio.

Ben poche erano le finestre che non avevano segno di lutto. L'autorità di Polizia allora spedì in tutte le direzioni commissari scortati da picchetti di truppa, con l'incarico d'ordinare che si togliessero i segni di lutto. Così fu fatto per tutto il Corso e in piazza delle Legna. Senonchè, mentre i funzionari di polizia procedevano per recarsi a far eseguire quell'ordine in altre vie una torma di monelli tutti con la tasca piene di sassi, imponeva a tutti di metter fuori i drappi neri, anzi levati. A chi non corrispondeva prontamente, venivano gettati ciottoli nella finestra.

I sassi che non avendo colpito nel segno rimbalzavano a terra, venivano di nuovo raccolti e intascati dai monelli di mano in mano che la torma passava ad un'altra casa. Questa scena si svolse per tutta la lunghezza del Corso, da piazza della Borsa fino oltre la via San Lazzaro e per la durata di circa mezz'ora.

Frattanto i funzionari di polizia, entrati in città vecchia per far ritirare i segni di lutto, vi incontravano seria opposizione. Respinti a sassate, essi dovettero ritirarsi.

Allora una mezza compagnia di soldati, preceduta da numerosi funzionari di polizia e da un drappello di guardie, scese dalla via degli Squeri in città vecchia, precisamente per via Donota. Il passaggio della truppa fu accolto con sassate dalla folla, con molte donne nelle prime file, che si era radunata in piazzetta San Giacomo. Poco dopo fa ritorno, raddoppiata di numero, e una nuova grandinata di sassi si scatena contro di essa. La compagnia è perciò costretta a far due scariche, una presso il caffè Fanelli, l'altra al principio di via Donota. Nella prima rimane ferito gravemente alla spalla il giovane diciassettenne Santo Litscher; pare che il proiettile gli abbia perforato il polmone.

Nella seconda rimane ferita, gravemente, alla testa, da una palla di rimbalzo la sig.ra Giuseppina ved. Rodizzoni, che si trovava a una finestra del N. 2 di via Donota.

Verso le 4 e mezzo una parte dei reduci dal Comizio si ridiscende il Corso gridando "lutto! lutto!". La truppa fa due scariche, una presso il caffè Fanelli, l'altra al principio di via Donota. Nella prima rimane ferito gravemente alla spalla il giovane diciassettenne Santo Litscher; pare che il proiettile gli abbia perforato il polmone.

La truppa allora incomincia la ricerca casa per casa dei morti che ancora si trovavano nelle abitazioni della Borgata, con ordine di far portare subito i cadaveri in cimitero per ordine dell'autorità politica; furono trasportati anche i due cadaveri su cui nel pomeriggio fu fatta l'autopsia. I cadaveri dei caduti cruentamente nelle sanguinose giornate furono tumulati nel pomeriggio.

Il giudizio degli arbitri.

Avendo il Lloyd accolta la condizione posta dagli operai riguardo all'estensione dell'arbitrato, erano incominciate già la sera innanzi trattative per la nomina dei giudici arbitri: si fecero parecchi nomi; in fine il giudizio arbitramentale fu costituito come segue: per il Lloyd, capitano Clodoveo Budinich, ing. Domenico Coglievina, dott. Eugenio Geiringer; per gli scioperanti Ezio Chiussi, Giovanni Oliva, Carlo Ucekar. Presidente, nominato da entrambe le parti, è il Podestà avv. Sandrinelli.

Il giudizio incomincia le pertrattazioni nel palazzo del Lloyd alle 11, per interromperle alle 2 e un quarto, e riprenderle alle 4 al palazzo comunale. Nella prima seduta furono uditi sette fuochisti, parecchi impiegati superiori dell'amministrazione navale e commerciale del Lloyd e parecchi impiegati del Governo marittimo.

Nella seduta pomeridiana si discussero le deposizioni degli esperti prima di addivenire al lodo, che la cittadinanza frattanto attendeva con la più intensa impazienza.

Il lodo, accogliente tutte le domande dei fuochisti, fu pronunciato verso le 5 pom. La notizia fu subito diffusa per la città mediante un nostro bollettino poligrafato e mediante un piccolo manifesto a stampa, firmato dagli arbitri, nel quale si annunciava sommariamente l'esito dell'arbitrato favorevole ai fuochisti.

Ecco il testo integrale del lodo:

"Il giudizio arbitramentale, convocato in base all'accordo convenuto fra lo spett. Consiglio d'amministrazione del Lloyd e dei fuochisti addetti al servizio della società nelle persone dei sottoscritti:

Dott. Scipione Sandrinelli, pres., ing. Dom. Coglievina, Carlo Ucekar, dott. Eug. Gairinger, Ezio Chiussi, capitano Clodoveo Budinich e Giov. Oliva preso ascolto delle parti, ed avute le necessarie informazioni ha pronunciato il seguente

LODO.

I. In caso di assoluto bisogno di lavoro straordinario per conto di bordo sia nel corso della navigazione sia in terra, deve essere da parte della Società compensato ai fuochisti, il lavoro fatto oltre l'orario.

II. La Società del Lloyd è tenuta a fissare l'orario per i fuochisti stabilmente con dieci ore di lavoro durante la permanenza nei porti, e cioè dalle 7 ant. alle 5 pom. inclusa mezz'ora di riposo per la colazione e altra ora e mezza per il pranzo, e sia fissato ad otto ore giornaliere durante i viaggi in mare.

III. Viene contemporaneamente invitato l'Eccelso Governo di notificare immediatamente le disposizioni che regolano i rapporti della gente di mare nel senso che l'obbligo della guardia notturna per gli equipaggi sia ridotto, nel porto di Trieste, entro i limiti della pura necessità; con ciò che in particolar modo siano i fuochisti dispensati dalla presenza notturna a bordo dei piroscafi nel momento dell'arrivo del rispettivo piroscafo nel porto di Trieste e con riguardo al loro servizio particolarmente faticoso.

Trieste 15. 2. 902.

Scipione Sandrinelli pres., Carlo Ucekar, Giov. Oliva, Ezio Chiussi, ing. D. Coglievina, dott. Eug. Gairinger, cap. Clodoveo Budinich."

Altri incidenti della giornata.

La piazza della Barriera, verso le 4, fu occupata da un plotone di soldati. Poco dopo incominciarono a volare sassi e a piovere tegole; i soldati si disposero perciò al riparo, rasente i muri. Nessun ferito; nessun uso dell'arma.

Alla Scuola della Ferriera, trasformata in caserma per le truppe di rinforzo, fu posta una sentinella. Alcuni ragazzi, dall'alto del muro di via del Molino a vento, cominciarono verso le 5, a tirar sassi contro la sentinella, la quale, dopo essersi per alcun poco schermita, rispose con un colpo di fucile. I ragazzi furono costretti a nascondersi sotto il muro. Il proiettile, dopo aver perforato il telaio di una finestra al secondo piano della casa N. 11 di via del Molino a vento, si conficcò nel soffitto della stanza senza recare alcun danno.

In via S. Lazzaro fu ferito di baionetta certo Ermanno Polenski, il quale insultava un milite.

Verso le 7 una turba di manifestanti passò per la via Navali, sparando alcuni colpi di revolver.

Furono chiamati i vigili per lo spegnimento delle grandi fiammate di gas, lavoro non facile e non scevro di pericoli, che essi compirono bravamente.

Alle 6 le truppe si ritirarono nelle caserme. Durante la notte circolarono continuamente pattuglie di gendarmi e guardie con fiaccole.

La visita ai feriti.

Il Podestà, accompagnato dagli onor. Banelli e Zanolla, visitò l'altra sera i feriti all'Ospedale.

L'uccisione di una guardia di p. s.

Sabato sera, verso le 7 e mezzo, fu uccisa, a colpi di rivoltella, la guardia di p. s. Giacomo Michelus, di posto all'ispettorato di via della Stazione, contrassegnata col N. 120.

Il Michelus era rientrato all'ispettorato verso le 6 e mezzo, e circa un quarto d'ora dopo un suo figlio, quattordicenne, di nome Augusto, gli aveva portato la cena. Quando ebbe finito di cenare, il Michelus si presentò all'ispettore Jess, e gli chiese il permesso di andarsi a prendere un quarto di vino. L'ispettore assentì, ed avendo anch'egli finito di cenare in quel momento, incaricò il Michelus di acquistare un po' di vino per suo conto.

Un minuto dopo, l'ispettore e le guardie udirono il rumore di tre colpi, ma ritennero che fossero prodotti dalla porta che dà sulla strada, sbattacchiata dal vento. Ma, d'improvviso, ecco entrare tutto trafelato nel camerone delle guardie un ragazzo sui 15 anni, il quale esclamò:

- Presto, presto: qui fuori hanno ucciso un uomo!...

L'ispettore ed alcune guardie uscirono sulla strada, e giunte all'angolo della via Valdirivo, e precisamente vicino alla fontanella, trovarono il Michelus steso a terra, in una pozza di sangue.

Le guardie trasportarono il loro collega nel camerone e lo deposero sul suo letto, poi telefonarono alla Stazione centrale di soccorso. Nel frattempo alcune guardie si sparpagliavano in quei paraggi, per veder di scoprire il feritore, ma non vi riuscirono.

Poco dopo sopraggiunse il dott. Brun, il quale constatò che il Michelus aveva riportato due gravissime ferite d'arma da fuoco, una all'addome penetrante in cavità e ledente organi vitali, e l'altra alla gamba destra.

Lo stato del ferito non lasciava adito a speranza di salvezza; nondimeno il medico, dopo avergli prestate le cure di prima urgenza, lo fece trasportare mediante lettiga all'ospedale. Ma appena giunto allo Stabilimento il Michelus rese l'ultimo respiro.

Il Michelus era vedovo e padre di tre figli. Aveva 47 anni ed abitava in via del Farneto.

================================================================================

IL PICCOLO
Pagina III - 17 Febbraio 1902, N. 7342

Uffici del giornale: Piazza delle Legna N. 2. Ingresso per le ore di notte: Via della Fornace N. 5.

================================================================================

CRONACA LOCALE E FATTI VARI

La giornata di domenica.

[Continua dalla pagina II]

Nuove dichiarazioni del Governo.

Presidente dei ministri dott. Körber: Riguardo a quanto si chiede nelle proposte d'urgenza, non posso che richiamarmi all'esposizione che mi sono permesso di fare in principio della seduta, riguardo ai deplorevoli fatti a Trieste, e dalla quale risulta che l'intervento della truppa fu assolutamente necessario. Ho anche definiti gli elementi dai quali partirono queste dimostrazioni, ed ho accennato che le autorità hanno fatto pienamente il loro dovere. Va da sè che il Governo avvierà una rigorosa inchiesta ed io non ho mancato di impartire in questo senso le corrispondenti istruzioni al signor luogotenente.

Io insisterò che l'inchiesta venga condotta con tutta coscienziosità e sollecitudine. Credo di aver dimostrato già ripetutamente che non sono amico del sistema di mettere in tacere le cose; quindi, anche nel caso presente, provvederò affinchè si conosca tutta la verità. In uno Stato bene ordinato però la prima condizione è che sieno mantenuti l'ordine pubblico e la tranquillità pubblica. Nessun Governo può prescindere da questa condizione. Comunicherò senza indugio il risultato dell'inchiesta alla eccelsa Camera.

Continua la discussione.

Dep. Fressl (czeco-radicale) parla in czeco.

Dep. Mazorana non vuole indagare se la catastrofe sia stata causata per colpa di qualcuno, oppure se a provocarla abbia contribuito il concorso di circostanze sciagurate. Ad ogni modo gli avvenimenti deplorevoli per Trieste significano una grave disgrazia. Se il Governo ha l'intenzione di proibire la manifestazione di lutto, allora potrebbe anche sospendere con lo stesso diritto il deliberato preso dal Consiglio municipale di Trieste di elargire l'importo di 10.000 corone e di fare i funerali delle vittime a spese della città.

Mazorana avanza un emendamento, col quale propone di provvedere ai superstiti delle vittime a spese dello Stato e specialmente alla famiglia dell'impiegato postale, morto nell'adempimento del suo dovere.

Su proposta del dep. Tollinger si chiude la discussione e ad oratore generale viene eletto il deputato Franko Stein, il quale, dopo un violento discorso, dichiara di votare per le proposte d'urgenza.

Basevi esprime la speranza che le proposte verranno accettate all'unanimità.

La urgenza delle proposte è accolta.

Segue la discussione del progetto di legge relativo alle ferrovie bosniache.

Quindi la

Unione parlamentare italiana

presenta la seguente mozione d'urgenza proposta dal dep. Basevi:

"In vista degli avvenimenti estremamente gravi e deplorevolissimi accaduti ieri a Trieste, i sottoscritti fanno la seguente proposta d'urgenza:

Il Governo è invitato: 1. Ad avviare immediatamente una rigorosa inchiesta per stabilire le responsabilità dei fattori implicati ed a comunicare l'esito dell'inchiesta alla Camera; 2. A prendere provvedimenti opportuni affinchè sieno puniti i colpevoli e simili fatti non si ripetano."

Anche il gruppo socialista, a mezzo del dep. Pernerstorfer, avanza una proposta d'urgenza simile a quella dei deputati italiani.

Le due mozioni si discutono contemporaneamente.

Per motivare l'urgenza ha la parola il dep. Basevi, il quale dice constargli che la situazione a Trieste continua ad essere gravissima; che l'ordine non è ancora ristabilito; che il fermento perdura.

Pernerstorfer pronuncia un vivace discorso, le cui motivazioni al pari delle motivazioni degli italiani non ci è dato di riprodurre.

Il Presidente dei ministri e ministro degli interni dott. Körber osservo che, al pari delle due prime domande degli scioperanti riguardanti il servizio di corvèe e l'orario di lavoro, domande, il cui soddisfacimento entra nella sfera di competenza del Lloyd. Non stava, invece, in potere del Lloyd di risolvere il terzo punto, perchè riflette una disposizione di polizia portuale. Osservo, però, in proposito, che riguardo al servizio di guardia a bordo, erano state stabilite disposizioni più miti.

"Le autorità governative provinciali hanno fatto durante tutto il periodo dello sciopero pienamente il loro dovere, esercitando con energia il loro ufficio di mediazione tra l'amministrazione del Lloyd e gli operanti, stessa amministrazione del Lloyd il cui concorso alle trattative aveva reso possibile la nomina degli arbitri. La soluzione arbitrale, con la quale si accolsero interamente le due prime domande degli scioperanti, dovette essere ritardata dal lutto causato dallo spiacevole incidente di iersera. Spero nondimeno con ferma fiducia che quest'esito non sarà compromesso neppure dal fatto che l'ordine pubblico dovette essere ristabilito con le misure più serie. Ma l'ordine doveva venir ristabilito.

Io non ho finora alcun rapporto circa il modo in cui si formarono così all'improvviso quegli assembramenti. Il fatto però che furono lanciate pietre e pezzi di ferro, dimostra che i disordini erano stati preparati ed organizzati da elementi, i quali, sprezzanti di ogni principio di legalità, avevano di lunga mano pensato a servirsi della violenza nelle dimostrazioni.

Di fronte a questo indiscutibile nesso fra le dimostrazioni ed i tumulti, nonchè in seguito all'attacco realmente avvenuto contro la truppa, l'atto di difesa di questa, specialmente quando vide cadere colpito il proprio comandante, è non solo spiegabile, ma pienamente giustificato, pur asstraendo dalle disposizioni della disciplina militare. Il Governo non può permettere che la piazza si eriga con la violenza a giudice fra i principali e gli operai, oppure fra le autorità e le due parti contendenti.

Per quanto riguarda le due interpellanze sopramenzionate, per così dire interamente accolte, osservo che il Lloyd stesso aveva già sopportato, stessa amministrazione del Lloyd, aveva l'intenzione di procedere le domande degli scioperanti, per rendere possibile la costituzione del giudizio arbitramentale. Secondo la legge relativa ai contratti collettivi di lavoro, esso arbitrato non ha carattere obbligatorio. Ma esso corrisponde agli interessi, sia dei principali sia degli operai, ed è inteso a dirimere le controversie sul terreno dell'accordo pacifico, senza ricorrere alla violenza ed alla pubblica agitazione.

Riguardo alla terza richiesta degli operai in merito al servizio notturno sui piroscafi, rilevo che in base alle vigenti disposizioni di legge è subordinato alla competenza del Governo marittimo l'ordinare modificazioni alle disposizioni circa i rapporti fra i capitani di nave e gli equipaggi, solo il Governo può quindi prendere in merito provvedimenti. Da alcuni anni è in corso un progetto di legge, col quale si cerca di modificare i rapporti tra capitani e marineria, in modo che il progetto, per quanto è possibile, corrisponda tanto agl'interessi dei marinai quanto a quelli dei principali. Se questa legge, di prossima presentazione, verrà in vigore, le relative disposizioni di esecuzione avranno certamente a tener conto delle condizioni speciali del porto di Trieste."

Nella votazione che segue subito, ad unanimità sono accolte in merito le due proposte d'urgenza, fra vivaci incidenti.

La seduta è chiusa (sono le 3.15 pom.). Prossima seduta martedì.

================================================================================

Il filtro dell'acqua d'Aurisina.

Nella prossima seduta del Consiglio, la Delegazione ripresenterà la proposta di adottare il filtro Jewell per l'ampliamento d'Aurisina. La proposta è accompagnata da un'ampia relazione che riassumiamo:

Nella seduta del 26 luglio 1901 la Rappresentanza comunale adottava di omettere ogni ulteriore impianto di filtri a carico del Comune.

Questa deliberazione fu comunicata alla Società d'Aurisina, la quale il 23 agosto 1901 chiedeva al Magistrato, quale autorità politica, l'autorizzazione ad eseguire per la nuova conduttura un filtro a spugne analogo a quello in uso presso l'attuale serbatoio di Gretta e già progettato in origine anche per la nuova condotta.

Il Magistrato, avuta la necessaria adesione da parte della i. r. ispezione generale delle ferrovie austriache, autorizzava bensì il 23 novembre p. p. la Società d'Aurisina a costruire il divisato filtro, ma a condizioni tali da sminuire il pericolo d'inquinamento dipendente dal materiale filtrante. Queste condizioni oltre ad altre tendenti a migliorare la filtrazione, furono trovate dall'Aurisina talmente rigorose, da indurla il 16 dicembre 1901 ad avanzare ricorso alla superiore autorità, dichiarando che tanto la spesa d'impianto quanto quella per l'esercizio del nuovo filtro ne resterebbero straordinariamente aggravate.

La Luogotenenza, ricevuto il ricorso, sottopose tutta la questione al Consiglio sanitario provinciale, che si affrettò a presentare motivato esauriente parere in argomento.

In seguito a questo parere è pervenuto al Magistrato un rescritto luogotenenziale di data 24 gennaio p. p., nel quale si dichiara "che l'uso di filtri a spugne sia pure con modificazioni, non corrisponde in alcun modo alle esigenze igieniche ed è assolutamente inammissibile"; e con riguardo all'intorbidamento di quest'acqua con terra argillosa, il Consiglio sanitario provinciale espresse il parere "doversi scegliere preferibilmente un sistema di filtro, il quale, oltre che alla possibilità d'impedire un inquinamento dell'acqua con bacteri patogeni, corrisponda a pieno all'esigenza di chiarificare l'acqua stessa; e poichè questi postulati potrebbero essere raggiunti con la filtrazione rapida secondo il sistema americano, il quale, oltre a ciò, presenta, in confronto al filtro europeo a sabbia, l'innegabile vantaggio che la ripulitura dei filtri avviene con mezzi meccanici, epperò escludenti ogni inquinamento eventualmente esistente - il Consiglio sanitario provinciale giudicò, anche in considerazione delle circostanze locali favorevoli all'uopo, di dare la preferenza a questo sistema".

Posta così fuori di discussione tanto la possibilità d'introduzione in città d'acqua non filtrata, quanto quella di mantenere i filtri a spugne, pur migliorandone il funzionamento, la Delegazione doveva riprendere la questione al punto in cui si trovava nel luglio 1901. Il parere della Commissione all'acqua emesso in quell'epoca dà modo alla Delegazione di presentare al Consiglio una proposta atta a risolvere la questione. Infatti il 13 luglio 1901 il Sottocomitato tecnico della Commissione ai provvedimenti d'acqua, in una relazione alla Commissione stessa, concludeva: 1) che fosse omesso qualunque ulteriore impianto di filtri a carico del Comune; 2) che qualora il punto 1.o non venisse accolto, fosse data la preferenza al filtro americano sistema Jewell.

La Commissione non aveva allora adottato il punto 1.o che rappresentava una pregiudiziale. Questa fu accettata bensì dal Consiglio nella seduta del 26 luglio, ma non potrebbe essere mantenuta ora per le accennate nuove emergenze, che sono tali da indurre, secondo ogni probabilità, il Comune a valersi della facoltà contemplata dal punto 18 dell'allegato A) del contratto per l'ampliamento dell'acquedotto d'Aurisina di data 14 aprile 1900, che è il seguente:

"Costruzione di un nuovo filtro, atto a chiarificare completamente - in unione a quello già in esercizio al serbatoio di Gretta - il quantitativo complessivo di 20.000 m³ d'acqua nelle 24 ore con facoltà del Comune di Trieste di prescrivere per questo nuovo filtro un sistema differente da quello progettato dalla Società di Aurisina e con facoltà inoltre ad esso Comune di chiedere per ora l'esecuzione di questa nuova opera per soli m³ 7000 entro le 24 ore.

Il Comune di Trieste pagherà alla Società d'acquedotto d'Aurisina, dopo compiuta l'opera, l'eventuale eccedenza oltre la spesa preliminata per il filtro da essa progettato in cor. 101.000 e non esigerà il pagamento della pena convenzionale di cor. 500 al giorno, prevista dall'art. 6 del Contratto, in caso che nel compimento del filtro avvenisse un ritardo in seguito alle richieste del Comune. Qualora o per gli aumentati consumi od in seguito a soppressione dell'attuale filtro a spugne nel serbatoio di Gretta, da parte dell'Autorità si rendesse necessario l'ingrandimento del nuovo filtro questo ingrandimento dovrà essere fatto a carico del Comune di Trieste."

Ammessa dunque la necessità di convogliare in Trieste acqua filtrata non solo, ma filtrata razionalmente, la Delegazione ha creduto di dover presentare al Consiglio la seconda alternativa del sottocomitato, accettata dalla Commissione ai provvedimenti d'acqua, quella cioè di contribuire alla costruzione di un filtro americano sistema Jewell.

Le ragioni che militavano nel luglio scorso a favore dei filtri rapidi, data la qualità dell'acqua d'Aurisina, si mantengono inalterate. E si può tranquillamente raccomandare al Consiglio l'adozione di questo sistema a preferenza del europeo, non già perchè quest'ultimo non corrisponda, ma per poter risparmiare una notevolissima spesa al Comune, chè la costruzione di bacini filtranti a sabbia costerebbe il doppio.

Ammessa l'accettazione di massima dei filtri americani, restava alla Delegazione da discutere l'estensione del provvedimento. Considerata però la probabilità di graduali aumenti di consumo nei prossimi anni, considerato che l'opera completa ove fosse eseguita in due riprese (come consigliata dalla Luogotenenza) richiederebbe un dispendio maggiore, deliberò di proporre al Consiglio l'esecuzione, d'impianto, alla Società d'Aurisina l'esecuzione del lavoro sotto la sorveglianza dell'Ufficio tecnico.

Riguardo la spesa, la Delegazione ricorda, che la Società d'Aurisina ha bensì compilato un fabbisogno di costo dell'opera per il complessivo importo di corone 523.000 circa; ma questo fabbisogno non si può considerare definitivo, perchè non specifica i prezzi unitari ed ammette alcune partite esorbitanti soggette a discussione, precipua fra queste l'esigenza del 10 per cento per sorveglianza, direzione al lavoro, spese d'amministrazione, tasse, bolli, ecc.

A tutela degl'interessi del Comune, è quindi assolutamente indispensabile anzitutto di chiedere un fabbisogno dettagliato e preciso, e di stabilire con esattezza quali opere riguardino esclusivamente l'impianto dei filtri, escludendo tutte le spese non necessarie. L'importo richiesto di 523.000 corone (le altre 100.000 stanno a carico dell'Aurisina) non rappresenta dunque la spesa reale, ma bensì la cifra massima stabilita, che sarà soggetta, secondo ogni probabilità, a notevoli riduzioni.

================================================================================

Elargizioni varie.

Ci pervennero:

Per onorare la memoria del compianto comm. Vittorio Salem, dalla sig.a Sofia de Musatti cor. 20 a favore dell'orfanatrofio S. Giuseppe; dal dott. Rodolfo Parisi cor. 25 a favore dell'Albertinum; dall'ing. Marco Levi e consorte di Venezia cor. 25 a favore della Società per la lotta contro la tubercolosi.

Per onorare la memoria del signor Giulio Wildauer dal sig. Edoardo Michaleskul cor. 10; dal sig. Luigi Dumeau cor. 10; dalla sig.na W. S. cor. 6, a favore della Società per la lotta contro la tubercolosi.

Per onorare la memoria della signora Matilde de Stengle, dai sigg.i Irene e avv. Giuseppe Cazzi, cor. 20 a favore della Società contro la tubercolosi.

- Il Corpo insegnante del Ginnasio comunale superiore ha elargito alla "Previdenza" cor. 88 per onorare la memoria della signorina Domenica Cristofolini, decessa a Trento.

- All'associazione italiana di beneficenza pervennero, per onorare la memoria del comm. Vittorio Salem, dal comm. Umberto Ottolenghi e consorte di Milano, cor. 25; e dal barone Arturo de Morpurgo cor. 100.

Elargizioni alla "Lega Nazionale".

Ci pervennero a favore del gruppo locale:

Dal dott. Antonio Toribolo di Monfalcone, per un affare intervenuto al ballo della Lega a Monfalcone cor. 4; raccolte in una comitiva d'amici aspettando la quaresima e sopra proposta del sig. Antonio Scala, cor. 5.35.

================================================================================

Trasferimento.

Il supplente alla Scuola reale dello Stato in Trieste, Adolfo Wolchowe, fu nominato docente provvisorio, e trasferito alla Scuola reale dello Stato in Innsbruck.

Posto in concorso.

E' aperto il concorso al posto di commesso postale in Fianona, con l'assegno di basso servizio di 266 corone. Il termine per la presentazione delle istanze, scade fra due settimane.

Nomine.

Il ministro delle finanze ha nominato ad ispettori superiori delle imposte presso la direzione di finanza in Trieste, gli ispettori delle imposte signori: Giuseppe Terpin, Ilario Vodopivec ed Antonio Soldatic.

Posta per la nave da guerra "Szigetvar".

L'ufficio postale di Trieste spedirà la posta-lettere alla nave da guerra "Szigetvar" a Nuova York, nei giorni 17, 20, 24 e 27 alle 8.25 ant. col diretto della Meridionale via Cormons.

L'operosità della Poliambulanza e Guardia medica.

L'attività della Società della Poliambulanza, Guardia medica e Guardia ostetrica nel mese di gennaio u. s. fu la seguente:

I. Poliambulanza: Ammalati nuovi 1150, presenze 7169, accidentali 157.

II. Guardia medica: I medici ed il personale subalterno della Guardia medica prestarono in 916 casi l'opera loro: 585 nella stazione centrale e 331 fuori di questa. Le prestazioni vanno divise come segue: per malori improvvisi in 69 casi; per lesioni accidentali in 325 casi; in casi di suicidio e tentato suicidio 11 volte.

Nei rimanenti 511 casi si trattava di malessere generale e forme morbose diverse, compresa la estrazione di denti.

Il massimo delle prestazioni (39 volte nelle 24 ore) si ebbe il giorno 31; il minimo (21 volte) i giorni 9 e 16. Inoltre ai Magazzini generali vennero prestate nel mese scorso 66 assistenze dai signori magazzinieri.

III. Sezione ostetrica: La Guardia ostetrica fu chiesta nel mese di gennaio in 22 casi d'urgenza. Fu soccorsa, con denaro, corroboranti e biancheria da neonato, una puerpera povera.

I matrimoni, le nascite e la mortalità.

Dal bollettino settimanale pubblicato dall'Ufficio municipale di statistica, rileviamo i seguenti dati sul movimento della popolazione nel nostro Comune nella settimana dal 2 all'8 corr.:

Matrimoni celebrati 35;
Espulsi morti 8;
Nati vivi 110 (nella settimana corrispondente del 1901, 118);
Morti 132 (nella corrispondente settimana del 1901, 117).

Di queste 132 morti, 15 furono determinate da tubercolosi polmonare; 3 da tubercolosi delle meningi; 17 da bronchite acuta; 2 da bronchite cronica; 15 da pneumonite; 5 da carcinomi; 6 da meningite semplice; 6 da congestione cerebrale; 4 da malattie organiche del cuore; 5 da morbillo; 1 da scarlattina; 1 da grippe; 3 da nefrite; 10 da debolezza congenita; 4 da marasmo senile; 2 da cause accidentali; 3 da suicidio; 30 da altre malattie.

La Beneficenza pubblica nel mese di gennaio.

Durante il mese di gennaio u. s., sono stati erogati a mezzo dell'Ispettorato della Pia casa dei Poveri i seguenti sussidi a poveri esterni:

Mensili fissi a vedove con bambini e a singoli individui inabili al lavoro corone 4359; sussidi straordinari 4959; razioni di zuppa 42.525; razioni di pane 58.844; stivali usati, paia 62; altri indumenti 35; coperte da letto di lana, nuove, 18 usate 6; vestiti nuovi completi 4.

Il ricovero nella Pia Casa venne concesso a 14 persone.

================================================================================

13 febbraio.

Da PISINO.

Ballo a favore della Lega Nazionale.

Il ballo a favore della Lega superò lo splendido ballo dell'anno scorso tanto pel concorso di gente, quanto pel vistoso incasso. Si può asserire che quasi tutta Pisino partecipò al ballo, che assunse un carattere prettamente popolare. Alle 10 di sera, la sala elegantemente addobbata, era piena di popolo. Circa alle 11 furono suonati l'inno alla Lega, S. Giusto e l'inno all'Istria: i bandisti per tre volte di seguito dovettero replicare gl'inni, fra gli applausi del pubblico e lo sventolio dei fazzoletti per parte delle signore. Durante gl'intervalli e durante il riposo le gentili signorine Edea Gregoris, Elda de Jahn e Berta Uicich vendevano fiori, spagnolette, bottiglie di refosco e dalla sola vendita di tali articoli furono incassate oltre 300 corone. Dalla vendita di tre graziosi dipinti, dono gentile della patriottica signora Maria Baxa, furono incassate 120 corone, pure da una scatola per spagnolette, regalo del sig. G. Godina fu ritirato un discreto importo.

Le danze animatissime durarono fino all'alba. L'importo totale fu di corone 1434.80 di cui oltre 1200 corone affluiranno nette nella cassa della Lega. Nell'importo suddetto vanno annoverate cor. 130 ricavate durante l'ultimo ballo al Casino di società da due bei quadri ad olio rappresentanti scene di marina, regalati da un egregio professore del nostro ginnasio.

================================================================================

Da GRADISCA.

Il processo per diffamazione. L'assoluzione.

Oggi (14) fu ripreso il dibattimento in confronto della maestra dirigente signorina Anna I., imputata di diffamazione su querela della signorina Maria O.

Come è noto, la querelata avrebbe, in un rapporto al Consiglio scolastico, rilevato l'esistenza di relazioni illecite fra la maestra C. e il catechista don Giuseppe O.

Nella relazione dell'udienza del 30 gennaio abbiamo rilevato le varie deposizioni dei testimoni, le quali erano favorevoli alla querelante ed escludevano l'esistenza delle relazioni illecite fra maestra e catechista.

Nell'udienza odierna si escussero parecchi altri testimoni, che però non portano alcun nuovo elemento pro o contro l'accusa.

Esaurite le prove testimoniali, l'avv. Luzzatto, Parte Civile, pronunciò una vibratissima arringa, chiedendo la condanna dell'accusata. Il dott. Toribolo, difensore, sostenne la tesi che il rapporto della maestra dirigente I. contro la maestra C., non conteneva un'accusa formale, ma raccoglieva una voce, portandola a conoscenza dell'autorità superiore.

Il giudice, quindi, dopo breve sospensione dell'udienza, pronunciava sentenza con cui assolveva l'imputata da tutti i capi d'accusa, perchè caduta in prescrizione e perchè, dalle deposizioni testimoniali, non era risultata la colpabilità dell'accusata.

Prima di pronunciare la sentenza, il giudice aveva tentato una conciliazione fra le parti; ma senza successo, perchè la querelata non ne volle sapere.

L'avv. della parte civile presentò querela di nullità, tanto contro la prescrizione, quanto contro la asserita non colpabilità dell'accusata.

================================================================================

Scuole tedesche nella regione della Garda.

FRANCOFORTE 14 (N). La "Frankfurter Zeitung" riceve da Gardone (lago di Garda), che ivi nel prossimo autunno verrà aperta una scuola tedesca per cura d'una associazione scolastica, che intende di istituire scuole tedesche in tutte le città e borgate intorno al lago di Garda.

Il ministro prussiano dell'istruzione pubblica concede ai maestri, addetti a queste scuole tedesche nel regno d'Italia, che siano considerati come rimasti in servizio normale.

La Russia vuole il libero passaggio.

PIETROBURGO 14. (Mirko). Le Birshenyja Wedamosti pubblicano un articolo che desta sensazione. I giornali dicono - che la Russia conquisti il libero passaggio dei Dardanelli per le sue navi da guerra. Germania e Austria-Ungheria non possono avervi nulla in contrario; l'Inghilterra, che usurpa l'Egitto, non può richiamarsi coi russi il rispetto dei trattati, e quanto alla Turchia, sta nell'interesse del Sultano di assicurarsi la protezione russa.

Un principio d'incendio.

VIENNA 15 (B). Un incendio scoppiato in una cartoleria della Rotenthurmstrasse ha recato danni per circà 100.000 corone. Vari gatti furono soffocati. Un operaio e due guardie notturne della vicina Stefanskirche riportarono lesioni.

Il ginnasio polacco di Teschen.

VIENNA 15 (B). Il ministro dell'istruzione ha concesso il diritto di pubblicità alle sette classi del ginnasio privato di Teschen con lingua d'insegnamento polacca.

Il ritiro d'un luogotenente.

VIENNA 15 (B). La Wiener Zeitung annuncia: Il barone de Puthon, luogotenente dell'Austria superiore, dietro sua domanda venne collocato nello stato di riposo. Fu nominato a membro della Camera dei signori.

================================================================================

[PUBBLICITÀ]

BANCA ANGLO-AUSTRIACA
Trieste
Sede Centrale a Vienna, Sede a Londra,
Filiali ad Aussig, Bruna, Budapest, Praga, Teplitz e Frautenau.

Si occupa di qualunque operazione di Banca e di Cambio Valute

Accetta versamenti in BANCONOTE 3% con preavviso di 4 giorni
In BANCOGIRO, BANCONOTE 2½% sopra qualunque somma,
In NAPOLEONI D'ORO 2½% con preavviso di 30 giorni
In NAPOLEONI 'D'ORO 2% senza interessi.

[continua con altre pubblicità e annunci...]

================================================================================

PORTA CHIUSA
DU BOISGOBEY

[Capitolo del romanzo a puntate]

[Il testo continua con il romanzo...]

================================================================================

PAGINA IV - ANNUNCI ECONOMICI

AVVISI COLLETTIVI

Gli avvisi collettivi costano quattro centesimi la parola. Tassa minima 40 centesimi. Gli indirizzi vengono dati al Salone d'informazioni del "Piccolo" piazza delle Legna N. 2, pianterreno; nel chiederli indicare sempre il numero dell'avviso di cui si vuole informazione.

La Redazione e l'Amministrazione non restituiscono i manoscritti quand'anche non vengano pubblicati.

DOMANDE E OFFERTE D'IMPIEGO

Ricercasi ragazzo per negozio manifatture. Indirizzo al Piccolo, 1692

Ricercasi ragazza con bella calligrafia, per la vendita di stampati. Offerte sub "Venditrice" al Piccolo. 1650

Ricercasi prontamente donna di servizio. Indirizzo al Piccolo. 1701

Ricercasi ragazza pratica per aspalt. Indirizzo al Piccolo. 1651

Ricercasi piazzista vino verso mercede settimanale. Indirizzo al Piccolo. 1790

Ricercasi mezzo facchino per negozio commestibili. Indirizzo al Piccolo. 1809

Ricercasi giovane domestica età 18-20 anni. Indirizzo al Piccolo. 1765

Ricercasi ragazzo per negozio e mezzo facchino. Corso 23, primo piano. 1764

Ricercasi capacissima ricamatrice a giornata. Indirizzo al Piccolo. 1740

Ricercasi domestica non tanto giovane, pratica piccolo bambino. Indirizzo al Piccolo. 1767

Ricercasi donna di servizio per la mattina. Via Rossetti 20. 1820

Ricercasi socio intelligente per agevolare pubblicazione scientifica. Scrivere Agenzia Piccolo Pirano. 1816

Ricercasi praticante per scrittoio che conosca un poco la lingua tedesca. Emolumento mensile 50 corone. Offerte al Piccolo sub "R. S." 1759

Ricercasi per Fiume, un'abile stiratrice a lucido che voglia stabilirsi; posizione assicurata. Offerte sub "Lucro 100" 735

Ricercasi capacissimi lavoranti e garzona sarta. Indirizzo al Piccolo. 1659

Ricercasi domestica giovane per birraria. Indirizzo Piccolo. 1757

Ricercasi bravissima lavorante sarte da uomo. Beccherie 3, piano III. 9146

Ricercasi garzone sarte da donna. Via Amalia 16, II. 1761

Riservato per un lotto di una impresa nostralianaferrovie. Magazziniere. Condizioni: età matura, completa ingerenza e conoscenza cassa ammalati, controllo singole partite e compilazione liste pagamenti, conoscenza di lingue tedesca e slovena. Dimostrando il tutto con attestati emessi da imprese costruzioni ferrovie. Offerte munite copie attestati (esclusi attestati originali) da rivolgersi all'Impresa E. Klemensiewicz e C. v. Demuth a Gorizia. 1793

Impiego pronto trova ragazza oppure giovanotto con cauzione. Indirizzo Piccolo. 1787

Primaria fabbrica ricerca viaggiatore indipendente, introdotto manifatture Istria, Dalmazia, verso provvigione. Offerte sub "Viaggiatore" Piccolo. 1720

Si ricerca prontamente bambinaia di 16 sino 20 anni, che parli tedesco. Indirizzo Piccolo. 1763

Marito e consorte, giovani, calzolaio, senza figli, cercano portone. Rivolgersi Campanile 14, pianoterra. 1731

Calzoleria, via Loggia N. 5, cerca capacissimi lavoranti donna. 9150

Acquisitori ricerca per Trieste e provincia la Sicurtà furto a Trieste. Piazza Grande 2. 9151

Prastasary ricercasi. Via Foscolo 6 B, porta 12. 1825

Esattori con cauzione, e conoscenza sloveno, ricercansi per l'Istria. Offerte al Piccolo sub "200". 1743

Stiratrice ricerca garzona. Piazza delle Legna N. 9, IV. 1783

Piazzista per vino con conoscenza del ramo, ricercasi da primaria ditta. Offerte con referenze "Vino" al Piccolo. 1805

Serva capacissima che sappia stirare e cucire ricercasi. Via S. Sebastiano N. 2, II piano, destra. 9141

Due ragazzi (14-18 anni) decentemente vestiti per distribuire prospetti nelle vie. Artifoni, S. Nicolò 28 I. 1729

Lavorante ricerco per lavoro "brucé" o "calo", scarpe. Pondares 5. 1756

OFFERTE D'IMPIEGO

Segretario, amministratore, buone referenze; Segretario, conoscenza lingue, cauzione 40.000 Corone, offresi. Offerte sub "Gentleman" posta Centrale. 1754

Signorina di buona famiglia, che conosce perfettamente italiano, tedesco e stenografia, cerca posto presso ditta commerciale. Offerte sub "Commercio" al Piccolo. 751

Governante biancheria già pratica Hotel o cassiera, parla italiano, tedesco, croato, offresi; primarie referenze. Gentili offerte "Governante" Piccolo. 1749

Offresi sarta, 60 soldi al giorno, anche riparature vestiti. Offerte Piccolo "Sarta". 1823

Perfetto corrispondente italiano, tedesco, inglese, stenografo, scrive macchina, versato tutti lavori scrittoio, attualmente impiegato presso impresa industriale Vienna, desidera cambiare posto. Gentili offerte a M. B. Vienna IX Severingasse 8, Thür 10. 1738

Offresi brava domestica trevigiana per tutti lavori. Farneto 25. Cucina. 1665

Offresi uomo età 36 anni, friulano, qualsiasi servizio stabile. Farneto 25, cucina. 1664

Giovane versato ramo commestibili e coloniali, cerca pronto collocamento presso primario negozio; parla italiano, abbastanza tedesco; miti pretese. Indirizzo Piccolo. 1708

Ex carabiniere italiano, anni 35, cerca posto guardiano, portiere, assistente a lavori od altro. Gentili offerte Piccolo "Carabiniere" 1778

Giovane italiano, bella presenza, 1000 corone cauzione; assolte con distinzione quattro reali, desidererebbe occuparsi Trieste o fuori, quale sotto-magazziniere, sorvegliante o qualcosa simile, miti pretese. Gentili offerte sub "Volonteroso" Agenzia Piccolo, Gorizia. 1742

Studente insegnerebbe stenografia "Gabelsberger" tedesca, prezzo mite. Offerte sub "Gabelsberger" Piccolo. 1742

Scuola danze moderne del maestro Daquino resta aperta fino aprile. Madonna del Mare 15. 1798

Corsi danze moderne aperti giornalmente dalle 7½, martedì e venerdì Madonna Mare 15, Daquino. 1799

ABITAZIONI E LOCALI

Signorina cerca stanzetta ammobiliata, costo medio, presso piccola famiglia, preferibile signora sola. Offerte prezzo "Tranquillità" Piccolo. 1813

Persona civile cerca stanza ammobiliata, costo buono, semplice. Offerte al Piccolo "Carletto". 1800

Ricercansi prontamente 2 o 3 stanze ammobiliate o vuote, in posizione quieta, presso buona famiglia. Offerte sub "M." al Piccolo. 9148

Impiegato cerca stanzino con o senza costo. Offerte con prezzo sub "B. B. 21" posta centrale. 1760

Affittasi camera con comodo di cucina. Piazza di Borsa 7, III. 1771

Affittasi camera mensa, elegantemente ammobiliata, disobbligata, volendo costo. Via Commerciale 1, II. 1700

Affittasi bellissima stanza ammobiliata due letti, I piano, eventualmente costo. Barriera. Indirizzo al Piccolo. 1726

Affittasi stanza ammobiliata con due letti, volendo costo. Via Gelsi 4, II. 1801

Affittasi prontamente splendida stanza vuota o ammobiliata. Via Nuova 24, II. 1778

Affittasi camerino ammobiliato, persona pulita, mensili fior. 4.50. Acquedotto 43, IV p. 1774

Affittasi prontamente stanza ammobiliata. Via S. Nicolò 13, IV. 1824

Affittasi stanza elegantemente ammobiliata, volendo buon costo. Via Stadion 49, II. 1819

Affittasi stanza ammobiliata, ingresso libero. Fonderia 4, II. 1826

Affittasi stanza ammobiliata per uno o due giovani, desiderando costo. Via Barriera Amadeo. 1768

Affittasi una stanza ammobiliata, volendo costo. S. Nicolò 1, porta 7. 1789

Affittasi prontamente bella stanza ammobiliata, buon costo. Commerciale 10, I. 1655

Affittansi due stanze ammobiliate, disobbligato, davanti. San Lazzaro 6, II, porta 7. 1630

Affittansi due camere cucina. Rivolgersi via S. Giovanni N. 3, negozio manifatture Fasolo dalla Nuova. 1806

Affittansi quartieri, magazzini, stanze ammobiliate, vuote. Via San Giovanni 12. 1715

Affittasi stanza vuota, ingresso libero. Prontamente libero. Cecilia 4, II, sinistra. 1772

Quartiere tre camere, camerino, cucina affittasi prontamente. Via S. Maurizio 3, secondo, davanti, fiorini 280 annui. 1746

Stanzetta ammobiliata, buon costo, affittasi prontamente. Madonnina 2, primo. 1770

Camerino ammobiliato, buonissimo costo, affittasi distinta famiglia tedesca. Indirizzo Piccolo. 1717

Distinta famiglia affitta stanza ammobiliata, stufa, eventualmente costo. Indirizzo Piccolo. 1733

Stanza ammobiliata, costo, fiorini 24, vicinanze Industriali, piccolissima civile famiglia. Indirizzo Piccolo. 1737

Affittasi quartiere elegantemente ammobiliato. Guardiella 315, vicino Spremitura olio. 1618

Abitazione signorile affittasi piazza S. Francesco N. 3 III piano. 608

Prontamente affittasi due stanze comodo cucina, costo a modico prezzo. Indirizzo al Piccolo. 1792

Affittasi stanza due letti, costo, oppure comodo cucina. Madonna del mare 2, III. 1744

Affittasi una stanza ammobiliata, volendo costo. San Nicolò 1, porta 7. 1789

Distinta famiglia tedesca affitta stanza ammobiliata, eventualmente costo. Guardiella 315, vicino olio. 1734

Famiglia distinta darebbe costo a prezzo medio. Indirizzo al Piccolo. 1814

VENDITE

Pianino nuovo vendesi dalle 10 ant. alle 7 pom. Indirizzo Piccolo. 1812

Splendidi specchi, nuovo tavolo pranzo noce, scrittoio, culla bambino, vendonsi. Pozzo bianco 6, porta 11. 1776

Acquistansi mobili, vestiti usati, oggetti antichi. Deposito mobili, Riborgo 27. 1602

Acquisterei pianoforte verso cambio con cassaforte oppure finissima citara Elgia. Jurcev, Acquedotto 9. 1739

Ricercasi decreto per vendita tabacchi. Offerte sub "A" al Piccolo. 8144

Vendesi nuovissimo sparherd. Indirizzo al Piccolo. 1796

Vendonsi una stanza da letto completa, esclusi materassi. Via Madonnina 1. 1786

Vendonsi circa 50 cancellate di legno del padiglione del veglione della Croce Bianca. Rivolgersi Teatro Armonia. 1755

Fondo recintato, piano circa 400 t. q., alberi, pozzo, serra, stalla di rendita, due accessi, via "Alice" e Bellosguardo carrozzabile, vendesi. Valdirivo 1. 1694

Vendonsi vestiario da donna, più macchina da cucire. Rivolgersi via Nuova 21, p. II. 1773

Fonografo con 4 cilindri vendesi, fiorini 16; occasione che mai ritorna. Indirizzo Piccolo. 1797

Singer vendesi garantita nuovissima, prezzo occasione. Riva Pescatori 1509

Singer finissime fiorini 35, 65, garanzia cinque anni. Piazza S. Caterina. 1811

Singer originali usate, garantite, vende meccanico, piazza S. Caterina 2. 1810

Causa sloggio forzato vendesi entro 24 febbraio due stanze pranzo, finissime, anticamera, stile veneziano, sotto prezzo di costo. Piazza Valle 1, falegname. 1471

Vendesi galzoleria, via Loggia N. 5, bene avviata. 9150

Vendesi bottega commestibili bene avviata con dentro quartiere. Indirizzo Piccolo. 1818

Vendesi avviatissimo negozietto vestiti confezionati, adatto donna, piccole spese. Indirizzo Piccolo. 1807

Viti americane cò innestate, nove fiorini al cento, offre Adolfo Ferrant, Gorizia. 1777

Vendesi libretto, spartito pianoforte e canto, Lakmé pourrì, fantasia, Stabilimento Schmidl, Piazza Grande, ed unica filiale, Corso N. 39, primo. (ex Chero). 9136

Vendesi stazione avanzata tutti gli articoli invernali a prezzo di fabbrica. Antonio Cillo, dietro il Municipio. 1802

Vestiti da uomo, paletots, loden, calzoni, sacchetti vendesi a ribasso, causa stagione avanzata. "Alla Concorrenza" dietro Municipio. 1804

Vestiti da uomo nuovi, usati. Guardiella 315, vicino Spremitura olio. 1619

Coperte imbottita 2.70 a fiorini 11; grevi strapazzo 1.20, pura lana 3.90. "Alla Concorrenza", dietro Municipio. 1803

Mobili in grandissimo assortimento trovansi a prezzi realmente convenientissimi nell'Esposizione Piazza San Giovanni 5 (Palazzo Diana) Dallatorre. Osservare esattamente indirizzo. 1808

Stufe petrolio, ultimo sistema, prezzi mitissimi. Negozio ferramenta, utensili cucina Artifoni, S. Nicolò 28. 1729

Preservativi francesi dozzina corone 2, 4, 6, 8, 10. Spedizione ovunque. Wobl, Piazza Borsa 4. 9060

Macchina per fabbricazione pasta all'uovo vendesi nuova. Indirizzo al Piccolo. 1741

Vendesi buonissima stufa grande per magazzino d'olio. Indirizzo Piccolo. 1719

Petrolio lucentissimo vendesi, 12 fior. 17 t. q. Via Armeni 11, secondo. 9147

Francobolli Gibuti, Obock, Abissinia vendesi rivenditori. Via Michelangelo 4. 1786

SMARRIMENTI E RITROVAMENTI

Smarrita via S. Francesco 7 catena d'oro con perle lunga e dicialtro, onesto riportarla via Rossini 5. 1795

Smarrita cagnetta piccola rattler. Condurla via Solitario, N.ro 20, Scuderia. 1750

Fu smarrito martedì sera un boa in skarks con code. L'onesto trovatore è pregato di portarlo al N. 2 di via Necker ove riceverà una mancia di 5 fiorini. 1815

Ottavino venne smarrito giorni sono nella sala Tersicore, l'onesto trovatore riceverà 5 fior. di mancia portandolo al Piccolo. 1645

Cane Dachsl, piccolo, nero, smarrito; portandolo Hotel Europa mancia 40 corone. 1736

Giace lettera fermo in posta. Firenze. 1710

MATRIMONI E CORRISPONDENZE

Perché non passa? ha ancora sonno? Passeggio sino 32, bravo. Nino! 362... Signora di carnagione colorito rosso, di bella statura, vorrebbe incontrare matrimonio con signore distinto e benestante. Sub "Industriale" Posta centrale. 1696

Giovanotto distinto desidera corrispondenza con signorina, scopo matrimonio. Offerte "Adria" posta restante. 1794

Distinta signora vedova, senza bambini, ventisettenne, senza dote, con l'occorrente per famiglia incontrerebbe matrimonio con signore in buona posizione. Scrivere "Narcisa 12" fermo posta, piazza Giuseppina. 1745

Marchese non adotterebbe giovane italiano dai 15 ai 20 anni, di buona famiglia, intelligente e studioso. Offerte con fotografia sub "Marchese" al Piccolo. 1822

Madame consultando grafologo, prof. Geena (carattere, vita, ecc. tutto saprete). Alessandro M.sg Capranica. 364

VARIE

Ricerco socio capitalista operazione commerciale seria, utile eccezionale garantito. Offerte non anonime al Piccolo sub "Sicurezza 200". 1762

Socio con 10.000 corone, pratica commerciale, conoscenza lingue, offresi per lavoro serio, proposte non anonime sub "Attivissimo" posta centrale. 1753

Primaria Impresa trasporto mobili, spedizioni Exner, via Stazione 1366, telefono 8417, ha attivato un servizio speciale pel trasporto pianoforti e casseforti a prezzi miti. 1747

50 soldi costa la riparazione con garanzia di qualunque orologio tascabile (se riparabile). Galzoleria, Via Loggia N. 5. 1773

Prontamente, distinto signore solo, giovane cerca convivenza tedesca, con possibilità fare altri lavori. Agenzia Zeidler, via Cassa di Risparmio 9. 1704

Ricercasi socio capitalista con fiorini 25.000 per specie di sordità gli orecchi è guaribile con la mia invenzione; soltanto la sordità naturale non è curabile. Il ronzio agli orecchi passa facilmente. Descrivete il vostro caso per opinione e informazioni gratis. Ognuno può curarsi a casa propria, a domicilio con poca spesa. Stabilimento internazionale per la cura degli orecchi Michigan Avenue, Chicago, Illinois U. S. A. 1784

Accettasi socio con 1000 corone. Venier, Caffè Armonia. 1634

Verificazione completa di qualsiasi Cartella di Lotteria 3 soldi al Titolo. 844

Verificazione cartelle con senza Lotteria, tassa 3 soldi soltanto. Banca Cambio Valute Giuseppe Bolaffio. 25041

================================================================================

NECROLOGI

Matilde de Stengle
nata CHIEU

spirò giovedì, 13 corr., dopo breve e penosa malattia, alle ore 3 pom., munita dei conforti religiosi.

Il desolato consorte Michele, la figlia Giselda marit. Wilfling ed il genero Antonio Wilfling partecipano tale irreparabile perdita ai congiunti, amici e conoscenti.

Il trasporto delle spoglie mortali seguì direttamente al camposanto.

TRIESTE, 16 febbraio 1902.

Il presente serve quale partecipazione diretta
Primaria Impresa ZIMOLO, Corso 41.

***

GIOVANNI ROCCA

spirò venerdì, dopo breve malattia, munito dei conforti religiosi.

Le sottoscritte, immerse nel più profondo dolore, partecipano a nome pure degli altri congiunti, tale irreparabile perdita agli amici e conoscenti.

Il trasporto delle amate spoglie seguì direttamente al Camposanto.

TRIESTE, 16 febbraio 1902.

FAMIGLIE:
LAZZARICH, ENRICO FRIEDRICH, ANT. MOLINI e SCHUBART

Il presente serve quale partecipazione diretta.
Primaria Impresa ZIMOLO, Corso 41

***

Giovanni Lazzarich

dopo brevi sofferenze spirò questa mattina munito dei conforti religiosi.

I desolatissimi sottoscritti a nome pure degli altri congiunti partecipano tale irreparabile perdita agli amici e conoscenti.

Il trasporto delle spoglie mortali seguirà Lunedì 17 corr., ore 9½ ant. direttamente al Camposanto.

TRIESTE, 15 Febbraio 1902.

Enrichetta de Reja
Olga Glasser
Francesco Glasser - genero
Edoardo de Reja
e nipoti de Reja

Il presente serve quale partecipazione diretta.
Primaria Impresa ZIMOLO, Corso 41

***

VIRGINIA ZOHIL
nata FABIANI

si spense serenamente quest'oggi, munita dei conforti religiosi.

Affrante da profondo dolore, le desolate sottoscritte annunziano agli amici e conoscenti l'irreparabile perdita.

I funerali avranno luogo martedì corr., alle ore 10 ant., partirà il mesto convoglio dalla via S. Marco N. 19, direttamente al Camposanto.

TRIESTE, 16 febbraio 1902

Famiglie: ZOHIL - FABIANI

Si prega di essere dispensati dal ricevere visite di condoglianza.

Il presente annunzio serve quale partecipazione diretta.
Primaria Impresa ZIMOLO, Corso 41

================================================================================

STAMPATO ED EDITO DALLO STABILIMENTO EDITORE DEL GIORNALE "IL PICCOLO"
REDATTORE RESPONSABILE AUGUSTO ROCCO
Trieste

